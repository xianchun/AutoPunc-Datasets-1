歸命大智海毗盧遮那佛外國本一切經首皆有此句。
如是我聞：
一時，婆伽婆在郁闍延城，王名嚴熾，住王園中。其園所有殊勝莊嚴不可稱計，所謂娑羅樹、多羅樹、多摩羅樹、迦尼迦羅樹、尼拘律樹、波羅叉樹、郁曇鉢華樹、婆師迦華樹、陀㝹尼迦華樹、阿提目多伽華樹、瞻卜華樹、阿輸迦華樹、波吒羅華樹，如是無量百千眾妙樹林莊嚴。
復有種種異相之水，所謂泉水、海水、直流水、曲流水、多羅迦水、池水、從上注下水、從下涌上水，如是無量百千妙相眾水莊嚴。復有種種眾妙雜華，所謂優波羅華、鉢頭摩華、拘牟頭華、分陀利華、他羅華、摩訶他羅華、盧遮華、摩訶盧遮華，如是無量百千妙華以為莊嚴。
復有種種妙音聲鳥，所謂鵝鳥、崑侖遮鳥、拘只羅鳥、鉤穢，如是諸菩薩，名發菩提心。
菩薩得凈心，離虛妄分別，觀世間涅盤，平等無差別，
雖行化眾生，如見鏡中像，如是發心者，是實菩提心。
已離煩惱過，一切諸塵勞，清凈如虛空，不為垢所染，
諸相永寂滅，出離言語道，是名滿足修，清凈菩提心。
如是諸菩薩，不久坐道場，得大陀羅尼，無上勝辯才，
具足三十二，八十相好身，能住一切佛，本性功德中。
復次，文殊師利菩薩摩訶薩能住如是勝功德中，有十二種布施妙行，能大利益，疾到菩提，菩薩應行檀波羅蜜。何等十二？一者、布施能速增長無上菩提功德利故，菩薩應行檀波羅蜜；二者、布施生處富足，手中常出無盡寶故，菩薩應行檀波羅蜜；三者、布施隨愿得生釋梵天王諸大家故，菩薩應行檀波羅蜜；四者、布施能離一切慳貪心過，棄舍諸有，不生愿樂故，菩薩應行檀波羅蜜；五者、布施能舍世間貪染縛故，菩薩應行檀波羅蜜；六者、布施出餓鬼門，離諸惡趣故，菩薩應行檀波羅蜜；七者、布施離諸世間多人共物，能得菩提不共物故，菩薩應行檀波羅蜜；八者、布施能稱眾生歡喜心故，菩薩應行檀波羅蜜；九者、布施能舍內外行佛行故，菩薩應行檀波羅蜜；十者、布施於諸一切所愛事中，能離縛著垢害心故，菩薩應行檀波羅蜜；十一者、布施行能滿足無上檀波羅蜜故，菩薩應行檀波羅蜜；十二者、布施行能隨如來教，所愿成就故，菩薩應行檀波羅蜜。善男子！是名菩薩摩訶薩十二種修行檀波羅蜜得大利益，回向阿耨多羅三藐三菩提。
爾時，世尊即以偈頌贊嘆檀波羅蜜，重說偈言：
欲求無上道，修行諸功德，破於慳貪心，布施最第一。
佛子行舍心，見來乞求者，能生歡喜心，一切無吝惜。
國城及妻子，乃至天王位，身肉及手足，頭目諸髓腦，
清凈無垢眼，施已心歡喜，如是行舍心，名檀波羅蜜。
一切諸如來，滿足諸功德，具勝涅盤道，皆由布施故。
是故諸佛子，欲求無上道，常當修舍心，行檀波羅蜜。
施能得菩提，不住於世間，是故諸菩薩，常當行舍心。
施能斷貧窮，富足七凈財，慳嫉妒心盡，清凈佛菩提。
布施能滿足，成就十自在，是故諸如來，贊嘆行施福。
菩薩見是利，為成波羅蜜，是故修舍心，常施一切物。
善男子！菩薩復有十二種持戒，得大利益，菩薩應行尸波羅蜜。何等十二？一者、持戒能攝一切諸善根故，菩薩應行尸波羅蜜；二者、持戒入菩薩道故，菩薩應行尸波羅蜜；三者、持戒解脫一切煩惱縛故，菩薩應行尸波羅蜜；四者、持戒能過一切諸惡道故，菩薩應行尸波羅蜜；五者、持戒能拔惡道苦眾生故，菩薩應行尸波羅蜜；六者、持戒身口意業不為諸佛如來訶故，菩薩應行尸波羅蜜；七者、持戒諸佛如來常贊嘆故，菩薩應行尸波羅蜜；八者、持戒能入諸有不放逸故，菩薩應行尸波羅蜜；九者、持戒即施眾生無怖畏故，菩薩應行尸波羅蜜；十者、持戒成就身口意業善故，菩薩應行尸波羅蜜；十一者、持戒能得於諸法中隨順自在故，菩薩應行尸波羅蜜；十二者、持戒成就第一彼岸功德波羅蜜業故，菩薩應行尸波羅蜜。善男子！是名菩薩摩訶薩十二種修行尸波羅蜜，得大利益，回向阿耨多羅三藐三菩提。
爾時，世尊即以偈頌贊嘆尸波羅蜜，重說偈言：
欲離諸生死，安隱到涅盤，一切如來說，持戒最第一。
戒如清涼池，能生諸善花，亦如猛熾火，能燒諸惡草。
戒善持行者，如鳥飛虛空，不懼墮生死，諸趣惡道中。
惡道大毒龍，無明諸羅剎，見持凈戒者，恭敬舍害心。
一切諸如來，安隱住涅盤，斷諸惡趣道，皆由持戒故。
是故諸佛子，欲求無上道，堅固諸善本，持戒波羅蜜。
菩薩應思惟，善住戒品中，解脫煩惱縛，閉諸惡趣門。
若欲持凈戒，應當如犁牛，為護一毛故，守死不惜命。
如是護諸業，是名持戒人，如來常贊嘆，所求皆成就。
能持凈戒者，有如是功德，是故諸菩薩，常當持凈戒。
身口意業凈，諸惡皆不行，是能到菩提，一切智現前。
持戒不放逸，諸善皆堅固，法中得自在，能凈諸佛戒。
菩薩持凈戒，視物無怨親，等心諸群生，見者無怖心。
我住於彼處，常修不放逸，是故今得離，一切諸惡趣。
到第一彼岸，如實功德地，是故諸菩薩，常當持凈戒。
菩薩若欲求，菩提佛功德，持戒如犁牛，常念不放逸。
如是諸菩薩，是名為智者，能速到彼岸，住佛果菩提。
善男子！菩薩如是修行諸法已，復有十三種觀修行羼提波羅蜜得大利益，菩薩應行忍波羅蜜。何等十三？一者、忍行堪忍諸惱，能證一切諸法空故，菩薩應行忍波羅蜜；二者、忍行不見有我為他害故，菩薩應行忍波羅蜜；三者、忍行不見眾生有怨親故，菩薩應行忍波羅蜜；四者、忍行不見自他身可損故，菩薩應行忍波羅蜜；五者、忍行聞毀贊嘆，心常不動故，菩薩應行忍波羅蜜；六者、忍行能斷煩惱諸結使故，菩薩應行忍波羅蜜；七者、忍行能斷瞋恨諸結使故，菩薩應行忍波羅蜜；八者、忍行能成三十二相八十種好故，菩薩應行忍波羅蜜；九者、忍行能離惡道，生梵天故，菩薩應行忍波羅蜜；十者、忍行能過一切損害境界故，菩薩應行忍波羅蜜；十一者、忍行能得盡智、無生智故，菩薩應行忍波羅蜜；十二者、忍行能降一切惡魔諸境界故，菩薩應行忍波羅蜜；十三者、忍行能見如來無量功德莊嚴身故，菩薩應行忍波羅蜜。善男子！是名菩薩十三種觀修羼提波羅蜜得大利益，回向阿耨多羅三藐三菩提。
爾時，世尊即以偈頌贊嘆忍辱波羅蜜，重說偈言：
若欲為眾生，作諸歸依處，令生無畏心，忍辱最第一。
能行忍辱者，見者皆歡喜，怨家舍毒心，皆生親友想。
一切諸如來，成就平等心，眾生所歸依，皆由行忍故。
是故諸佛子，欲求無上道，為物作依止，當堅固忍辱。
菩薩若欲住，一切佛菩提，當觀諸法空，眾生不可得。
如是行忍行，能具佛功德，是故諸菩薩，常應修忍辱。
菩薩若修忍，當遠離二邊，不見自他身，能有損益者。
如來大慈悲，贊嘆如是觀，是故諸菩薩，常應修忍辱。
若欲得盡智，滅諸使煩惱，不怯弱修忍，常無分別心。
如是觀諸法，成忍波羅蜜，是故諸菩薩，常應修忍辱。
菩薩欲莊嚴，如來相好身，復生梵世界，出離諸魔道。
樂行忍辱行，一切皆成就，是故諸菩薩，應堅固忍辱。
忍辱力最上，諸行無過者，一切諸功德，住在忍行中。
四魔力難敵，忍力能除滅，是故諸菩薩，常應修忍辱。