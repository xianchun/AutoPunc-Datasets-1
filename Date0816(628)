尒時，佛告具壽善現：汝以辯才當為菩薩摩訶薩眾宣說般若波羅蜜多相應之法，教誡教授諸菩薩摩訶薩，令於般若波羅蜜多修學究竟。
時諸菩薩摩訶薩眾及大聲聞、天、龍、藥叉、人非人等，咸作是念：今尊者善現為以自慧辯才之力，當為菩薩摩訶薩眾宣說般若波羅蜜多相應之法，教誡教授諸菩薩摩訶薩，令於般若波羅蜜多修學究竟？為當承佛威神力耶？
具壽善現知諸菩薩摩訶薩眾及大聲聞、天、龍、藥叉、人非人等心之所念，便告具壽舍利子言：諸佛弟子所說法教，當知皆承佛威神力。何以故？舍利子！諸佛為他宣說法要，彼承佛教精勤修學，便能證得諸法實性，由是為他有所宣說，皆與法性能不相違，故佛所言，如燈傳照。舍利子！我當承佛威神加被，為諸菩薩摩訶薩眾宣說般若波羅蜜多相應之法，教誡教授諸菩薩摩訶薩，令於般若波羅蜜多修學究竟，非以自慧辯才之力。所以者何？甚深般若波羅蜜多相應之法，非諸聲聞、獨覺境界。
尒時，具壽善現白佛言：世尊！如佛所勑：汝以辯才當為菩薩摩訶薩眾宣說般若波羅蜜多相應之法，教誡教授諸菩薩摩訶薩，令於般若波羅蜜多修學究竟。世尊！此中何法名為菩薩摩訶薩？復有何法名為般若波羅蜜多？世尊！我不見有法可名菩薩摩訶薩，亦不見有法可名般若波羅蜜多，如是二名亦不見有，云何令我為諸菩薩摩訶薩眾宣說般若波羅蜜多相應之法，教誡教授諸菩薩摩訶薩，令於般若波羅蜜多修學究竟？
佛言：善現！菩薩摩訶薩但有名，謂為菩薩摩訶薩，般若波羅蜜多亦但有名，謂為般若波羅蜜多，如是二名，亦但有名。善現！此之三名，不生不滅，唯有想等想，施設言說，如是假名，不在內不在外不在兩間，不可得故。
善現當知！譬如我，但是假名，如是名假，不生不滅，唯有想等想，施設言說，謂之為我；如是有情、命者、生者、養者、士夫、補特伽羅、意生、儒童、作者、使作者、起者、使起者、受者、使受者、知者、見者，亦但是假名，如是名假，不生不滅，唯有想等想，施設言說，謂為有情乃至見者。如是一切，但有假名，此諸假名，不在內不在外不在兩間，不可得故。如是，善現！若菩薩摩訶薩、若般若波羅蜜多、若此二名，皆是假法，如是假法，不生不滅，唯有想等想，施設言說，謂為菩薩摩訶薩、謂為般若波羅蜜多及此二名。如是三種，但有假名，此諸假名，不在內不在外不在兩間，不可得故。
復次，善現！譬如色，但是假法，如是法假，不生不滅，唯有想等想，施設言說，謂之為色；如是受想行識，亦但是假法，如是法假，不生不滅，唯有想等想，施設言說，謂為受想行識。如是一切，但有假名，此諸假名，不在內不在外不在兩間，不可得故。如是，善現！若菩薩摩訶薩、若般若波羅蜜多、若此二名，皆是假法，如是假法，不生不滅，唯有想等想，施設言說，謂為菩薩摩訶薩、謂為般若波羅蜜多及此二名。如是三種，但有假名，此諸假名，不在內不在外不在兩間，不可得故。
復次，善現！譬如眼處，但是假法，如是法假，不生不滅，唯有想等想，施設言說，謂為眼處；如是耳鼻舌身意處，亦但是假法，如是法假，不生不滅，唯有想等想，施設言說，謂為耳鼻舌身意處。如是一切，但有假名，此諸假名，不在內不在外不在兩間，不可得故。如是，善現！若菩薩摩訶薩、若般若波羅蜜多、若此二名，皆是假法，如是假法，不生不滅，唯有想等想，施設言說，謂為菩薩摩訶薩、謂為般若波羅蜜多及此二名。如是三種，但有假名，此諸假名，不在內不在外不在兩間，不可得故。
復次，善現！譬如色處，但是假法，如是法假，不生不滅，唯有想等想，施設言說，謂為色處；如是聲香味觸法處，亦但是假法，如是法假，不生不滅，唯有想等想，施設言說，謂為聲香味觸法處。如是一切，但有假名，此諸假名，不在內不在外不在兩間，不可得故。如是，善現！若菩薩摩訶薩、若般若波羅蜜多、若此二名，皆是假法，如是假法，不生不滅，唯有想等想，施設言說，謂為菩薩摩訶薩、謂為般若波羅蜜多及此二名。如是三種，但有假名，此諸假名，不在內不在外不在兩間，不可得故。
復次，善現！譬如眼界，但是假法，如是法假，不生不滅，唯有想等想，施設言說，謂為眼界；如是耳鼻舌身意界，亦但是假法，如是法假，不生不滅，唯有想等想，施設言說，謂為耳鼻舌身意界。如是一切，但有假名，此諸假名，不在內不在外不在兩間，不可得故。如是，善現！若菩薩摩訶薩、若般若波羅蜜多、若此二名，皆是假法，如是假法，不生不滅，唯有想等想，施設言說，謂為菩薩摩訶薩、謂為般若波羅蜜多及此二名。如是三種，但有假名，此諸假名，不在內不在外不在兩間，不可得故。
復次，善現！譬如色界，但是假法，如是法假，不生不滅，唯有想等想，施設言說，謂為色界；如是聲香味觸法界，亦但是假法，如是法假，不生不滅，唯有想等想，施設言說，謂為聲香味觸法界。如是一切，但有假名，此諸假名，不在內不在外不在兩間，不可得故。如是，善現！若菩薩摩訶薩、若般若波羅蜜多、若此二名，皆是假法，如是假法，不生不滅，唯有想等想，施設言說，謂為菩薩摩訶薩、謂為般若波羅蜜多及此二名。如是三種，但有假名，此諸假名，不在內不在外不在兩間，不可得故。
復次，善現！譬如眼識界，但是假法，如是法假，不生不滅，唯有想等想，施設言說，謂為眼識界；如是耳鼻舌身意識界，亦但是假法，如是法假，不生不滅，唯有想等想，施設言說，謂為耳鼻舌身意識界。如是一切，但有假名，此諸假名，不在內不在外不在兩間，不可得故。如是，善現！若菩薩摩訶薩、若般若波羅蜜多、若此二名，皆是假法，如是假法，不生不滅，唯有想等想，施設言說，謂為菩薩摩訶薩、謂為般若波羅蜜多及此二名。如是三種，但有假名，此諸假名，不在內不在外不在兩間，不可得故。
復次，善現！譬如眼觸，但是假法，如是法假，不生不滅，唯有想等想，施設言說，謂為眼觸；如是耳鼻舌身意觸，亦但是假法，如是法假，不生不滅，唯有想等想，施設言說，謂為耳鼻舌身意觸。如是一切，但有假名，此諸假名，不在內不在外不在兩間，不可得故。如是，善現！若菩薩摩訶薩、若般若波羅蜜多、若此二名，皆是假法，如是假法，不生不滅，唯有想等想，施設言說，謂為菩薩摩訶薩、謂為般若波羅蜜多及此二名。如是三種，但有假名，此諸假名，不在內不在外不在兩間，不可得故。
復次，善現！譬如眼觸為緣所生諸受，但是假法，如是法假，不生不滅，唯有想等想，施設言說，謂為眼觸為緣所生諸受；如是耳鼻舌身意觸為緣所生諸受，亦但是假法，如是法假，不生不滅，唯有想等想，施設言說，謂為耳鼻舌身意觸為緣所生諸受。如是一切，但有假名，此諸假名，不在內不在外不在兩間，不可得故。如是，善現！若菩薩摩訶薩、若般若波羅蜜多、若此二名，皆是假法，如是假法，不生不滅，唯有想等想，施設言說，謂為菩薩摩訶薩、謂為般若波羅蜜多及此二名。如是三種，但有假名，此諸假名，不在內不在外不在兩間，不可得故。
復次，善現！譬如內身所有頭頸、肩膊、手臂、腹背、胸脅、腰脊、髀膝、腨脛、足等，但是假名，如是名假，不生不滅，唯有想等想，施設言說，謂為內身所有頭頸乃至足等。如是一切，但有假名，此諸假名，不在內不在外不在兩間，不可得故。如是，善現！若菩薩摩訶薩、若般若波羅蜜多、若此二名，皆是假法，如是假法，不生不滅，唯有想等想，施設言說，謂為菩薩摩訶薩、謂為般若波羅蜜多及此二名。如是三種，但有假名，此諸假名，不在內不在外不在兩間，不可得故。
復次，善現！譬如外事所有草木、根莖、枝葉、華果等物，但是假名，如是名假，不生不滅，唯有想等想，施設言說，謂為外事所有草木、根莖、枝葉、華果等物。如是一切，但有假名，此諸假名，不在內不在外不在兩間，不可得故。如是，善現！若菩薩摩訶薩、若般若波羅蜜多、若此二名，皆是假法，如是假法，不生不滅，唯有想等想，施設言說，謂為菩薩摩訶薩、謂為般若波羅蜜多及此二名。如是三種，但有假名，此諸假名，不在內不在外不在兩間，不可得故。
復次，善現！譬如過去未來現在一切如來應正等覺，但是假名，如是名假，不生不滅，唯有想等想，施設言說，謂為過去未來現在一切如來應正等覺。如是一切，但有假名，此諸假名，不在內不在外不在兩間，不可得故。如是，善現！若菩薩摩訶薩、若般若波羅蜜多、若此二名，皆是假法，如是假法，不生不滅，唯有想等想，施設言說，謂為菩薩摩訶薩、謂為般若波羅蜜多及此二名。如是三種，但有假名，此諸假名，不在內不在外不在兩間，不可得故。
復次，善現！譬如幻事、夢境、響像、陽焰、光影、若尋香城、變化事等，但是假名，如是名假，不生不滅，唯有想等想，施設言說，謂為幻事乃至變化事等。如是一切，但有假名，此諸假名，不在內不在外不在兩間，不可得故。如是，善現！若菩薩摩訶薩、若般若波羅蜜多、若此二名，皆是假法，如是假法，不生不滅，唯有想等想，施設言說，謂為菩薩摩訶薩、謂為般若波羅蜜多及此二名。如是三種，但有假名，此諸假名，不在內不在外不在兩間，不可得故。如是，善現！諸菩薩摩訶薩修行般若波羅蜜多時，於一切法名假、法假及教授假，應正修學。
復次，善現！諸菩薩摩訶薩修行般若波羅蜜多時，不應觀色若常若無常，不應觀受想行識若常若無常；不應觀色若樂若苦，不應觀受想行識若樂若苦；不應觀色若我若無我，不應觀受想行識若我若無我；不應觀色若凈若不凈，不應觀受想行識若凈若不凈；不應觀色若空若不空，不應觀受想行識若空若不空；不應觀色若有相若無相，不應觀受想行識若有相若無相；不應觀色若有愿若無愿，不應觀受想行識若有愿若無愿；不應觀色若寂靜若不寂靜，不應觀受想行識若寂靜若不寂靜；不應觀色若遠離若不遠離，不應觀受想行識若遠離若不遠離；不應觀色若有為若無為，不應觀受想行識若有為若無為；不應觀色若有漏若無漏，不應觀受想行識若有漏若無漏；不應觀色若生若滅，不應觀受想行識若生若滅；不應觀色若善若非善，不應觀受想行識若善若非善；不應觀色若有罪若無罪，不應觀受想行識若有罪若無罪；不應觀色若有煩惱若無煩惱，不應觀受想行識若有煩惱若無煩惱；不應觀色若世間若出世間，不應觀受想行識若世間若出世間；不應觀色若雜染若清凈，不應觀受想行識若雜染若清凈；不應觀色若屬生死若屬涅盤，不應觀受想行識若屬生死若屬涅盤；不應觀色若在內若在外若在兩間，不應觀受想行識若在內若在外若在兩間；不應觀色若可得若不可得，不應觀受想行識若可得若不可得。
復次，善現！諸菩薩摩訶薩修行般若波羅蜜多時，不應觀眼處若常若無常，不應觀耳鼻舌身意處若常若無常；不應觀眼處若樂若苦，不應觀耳鼻舌身意處若樂若苦；不應觀眼處若我若無我，不應觀耳鼻舌身意處若我若無我；不應觀眼處若凈若不凈，不應觀耳鼻舌身意處若凈若不凈；不應觀眼處若空若不空，不應觀耳鼻舌身意處若空若不空；不應觀眼處若有相若無相，不應觀耳鼻舌身意處若有相若無相；不應觀眼處若有愿若無愿，不應觀耳鼻舌身意處若有愿若無愿；不應觀眼處若寂靜若不寂靜，不應觀耳鼻舌身意處若寂靜若不寂靜；不應觀眼處若遠離若不遠離，不應觀耳鼻舌身意處若遠離若不遠離；不應觀眼處若有為若無為，不應觀耳鼻舌身意處若有為若無為；不應觀眼處若有漏若無漏，不應觀耳鼻舌身意處若有漏若無漏；不應觀眼處若生若滅，不應觀耳鼻舌身意處若生若滅；不應觀眼處若善若非善，不應觀耳鼻舌身意處若善若非善；不應觀眼處若有罪若無罪，不應觀耳鼻舌身意處若有罪若無罪；不應觀眼處若有煩惱若無煩惱，不應觀耳鼻舌身意處若有煩惱若無煩惱；不應觀眼處若世間若出世間，不應觀耳鼻舌身意處若世間若出世間；不應觀眼處若雜染若清凈，不應觀耳鼻舌身意處若雜染若清凈；不應觀眼處若屬生死若屬涅盤，不應觀耳鼻舌身意處若屬生死若屬涅盤；不應觀眼處若在內若在外若在兩間，不應觀耳鼻舌身意處若在內若在外若在兩間；不應觀眼處若可得若不可得，不應觀耳鼻舌身意處若可得若不可得。
復次，善現！諸菩薩摩訶薩修行般若波羅蜜多時，不應觀色處若常若無常，不應觀聲香味觸法處若常若無常；不應觀色處若樂若苦，不應觀聲香味觸法處若樂若苦；不應觀色處若我若無我，不應觀聲香味觸法處若我若無我；不應觀色處若凈若不凈，不應觀聲香味觸法處若凈若不凈；不應觀色處若空若不空，不應觀聲香味觸法處若空若不空；不應觀色處若有相若無相，不應觀聲香味觸法處若有相若無相；不應觀色處若有愿若無愿，不應觀聲香味觸法處若有愿若無愿；不應觀色處若寂靜若不寂靜，不應觀聲香味觸法處若寂靜若不寂靜；不應觀色處若遠離若不遠離，不應觀聲香味觸法處若遠離若不遠離；不應觀色處若有為若無為，不應觀聲香味觸法處若有為若無為；不應觀色處若有漏若無漏，不應觀聲香味觸法處若有漏若無漏；不應觀色處若生若滅，不應觀聲香味觸法處若生若滅；不應觀色處若善若非善，不應觀聲香味觸法處若善若非善；不應觀色處若有罪若無罪，不應觀聲香味觸法處若有罪若無罪；不應觀色處若有煩惱若無煩惱，不應觀聲香味觸法處若有煩惱若無煩惱；不應觀色處若世間若出世間，不應觀聲香味觸法處若世間若出世間；不應觀色處若雜染若清凈，不應觀聲香味觸法處若雜染若清凈；不應觀色處若屬生死若屬涅盤，不應觀聲香味觸法處若屬生死若屬涅盤；不應觀色處若在內若在外若在兩間，不應觀聲香味觸法處若在內若在外若在兩間；不應觀色處若可得若不可得，不應觀聲香味觸法處若可得若不可得。
復次，善現！諸菩薩摩訶薩修行般若波羅蜜多時，不應觀眼界若常若無常，不應觀耳鼻舌身意界若常若無常；不應觀眼界若樂若苦，不應觀耳鼻舌身意界若樂若苦；不應觀眼界若我若無我，不應觀耳鼻舌身意界若我若無我；不應觀眼界若凈若不凈，不應觀耳鼻舌身意界若凈若不凈；不應觀眼界若空若不空，不應觀耳鼻舌身意界若空若不空；不應觀眼界若有相若無相，不應觀耳鼻舌身意界若有相若無相；不應觀眼界若有愿若無愿，不應觀耳鼻舌身意界若有愿若無愿；不應觀眼界若寂靜若不寂靜，不應觀耳鼻舌身意界若寂靜若不寂靜；不應觀眼界若遠離若不遠離，不應觀耳鼻舌身意界若遠離若不遠離；不應觀眼界若有為若無為，不應觀耳鼻舌身意界若有為若無為；不應觀眼界若有漏若無漏，不應觀耳鼻舌身意界若有漏若無漏；不應觀眼界若生若滅，不應觀耳鼻舌身意界若生若滅；不應觀眼界若善若非善，不應觀耳鼻舌身意界若善若非善；不應觀眼界若有罪若無罪，不應觀耳鼻舌身意界若有罪若無罪；不應觀眼界若有煩惱若無煩惱，不應觀耳鼻舌身意界若有煩惱若無煩惱；不應觀眼界若世間若出世間，不應觀耳鼻舌身意界若世間若出世間；不應觀眼界若雜染若清凈，不應觀耳鼻舌身意界若雜染若清凈；不應觀眼界若屬生死若屬涅盤，不應觀耳鼻舌身意界若屬生死若屬涅盤；不應觀眼界若在內若在外若在兩間，不應觀耳鼻舌身意界若在內若在外若在兩間；不應觀眼界若可得若不可得，不應觀耳鼻舌身意界若可得若不可得。
復次，善現！諸菩薩摩訶薩修行般若波羅蜜多時，不應觀色界若常若無常，不應觀聲香味觸法界若常若無常；不應觀色界若樂若苦，不應觀聲香味觸法界若樂若苦；不應觀色界若我若無我，不應觀聲香味觸法界若我若無我；不應觀色界若凈若不凈，不應觀聲香味觸法界若凈若不凈；不應觀色界若空若不空，不應觀聲香味觸法界若空若不空；不應觀色界若有相若無相，不應觀聲香味觸法界若有相若無相；不應觀色界若有愿若無愿，不應觀聲香味觸法界若有愿若無愿；不應觀色界若寂靜若不寂靜，不應觀聲香味觸法界若寂靜若不寂靜；不應觀色界若遠離若不遠離，不應觀聲香味觸法界若遠離若不遠離；不應觀色界若有為若無為，不應觀聲香味觸法界若有為若無為；不應觀色界若有漏若無漏，不應觀聲香味觸法界若有漏若無漏；不應觀色界若生若滅，不應觀聲香味觸法界若生若滅；不應觀色界若善若非善，不應觀聲香味觸法界若善若非善；不應觀色界若有罪若無罪，不應觀聲香味觸法界若有罪若無罪；不應觀色界若有煩惱若無煩惱，不應觀聲香味觸法界若有煩惱若無煩惱；不應觀色界若世間若出世間，不應觀聲香味觸法界若世間若出世間；不應觀色界若雜染若清凈，不應觀聲香味觸法界若雜染若清凈；不應觀色界若屬生死若屬涅盤，不應觀聲香味觸法界若屬生死若屬涅盤；不應觀色界若在內若在外若在兩間，不應觀聲香味觸法界若在內若在外若在兩間；不應觀色界若可得若不可得，不應觀聲香味觸法界若可得若不可得。
復次，善現！諸菩薩摩訶薩修行般若波羅蜜多時，不應觀眼識界若常若無常，不應觀耳鼻舌身意識界若常若無常；不應觀眼識界若樂若苦，不應觀耳鼻舌身意識界若樂若苦；不應觀眼識界若我若無我，不應觀耳鼻舌身意識界若我若無我；不應觀眼識界若凈若不凈，不應觀耳鼻舌身意識界若凈若不凈；不應觀眼識界若空若不空，不應觀耳鼻舌身意識界若空若不空；不應觀眼識界若有相若無相，不應觀耳鼻舌身意識界若有相若無相；不應觀眼識界若有愿若無愿，不應觀耳鼻舌身意識界若有愿若無愿；不應觀眼識界若寂靜若不寂靜，不應觀耳鼻舌身意識界若寂靜若不寂靜；不應觀眼識界若遠離若不遠離，不應觀耳鼻舌身意識界若遠離若不遠離；不應觀眼識界若有為若無為，不應觀耳鼻舌身意識界若有為若無為；不應觀眼識界若有漏若無漏，不應觀耳鼻舌身意識界若有漏若無漏；不應觀眼識界若生若滅，不應觀耳鼻舌身意識界若生若滅；不應觀眼識界若善若非善，不應觀耳鼻舌身意識界若善若非善；不應觀眼識界若有罪若無罪，不應觀耳鼻舌身意識界若有罪若無罪；不應觀眼識界若有煩惱若無煩惱，不應觀耳鼻舌身意識界若有煩惱若無煩惱；不應觀眼識界若世間若出世間，不應觀耳鼻舌身意識界若世間若出世間；不應觀眼識界若雜染若清凈，不應觀耳鼻舌身意識界若雜染若清凈；不應觀眼識界若屬生死若屬涅盤，不應觀耳鼻舌身意識界若屬生死若屬涅盤；不應觀眼識界若在內若在外若在兩間，不應觀耳鼻舌身意識界若在內若在外若在兩間；不應觀眼識界若可得若不可得，不應觀耳鼻舌身意識界若可得若不可得。
復次，善現！諸菩薩摩訶薩修行般若波羅蜜多時，不應觀眼觸若常若無常，不應觀耳鼻舌身意觸若常若無常；不應觀眼觸若樂若苦，不應觀耳鼻舌身意觸若樂若苦；不應觀眼觸若我若無我，不應觀耳鼻舌身意觸若我若無我；不應觀眼觸若凈若不凈，不應觀耳鼻舌身意觸若凈若不凈；不應觀眼觸若空若不空，不應觀耳鼻舌身意觸若空若不空；不應觀眼觸若有相若無相，不應觀耳鼻舌身意觸若有相若無相；不應觀眼觸若有愿若無愿，不應觀耳鼻舌身意觸若有愿若無愿；不應觀眼觸若寂靜若不寂靜，不應觀耳鼻舌身意觸若寂靜若不寂靜；不應觀眼觸若遠離若不遠離，不應觀耳鼻舌身意觸若遠離若不遠離；不應觀眼觸若有為若無為，不應觀耳鼻舌身意觸若有為若無為；不應觀眼觸若有漏若無漏，不應觀耳鼻舌身意觸若有漏若無漏；不應觀眼觸若生若滅，不應觀耳鼻舌身意觸若生若滅；不應觀眼觸若善若非善，不應觀耳鼻舌身意觸若善若非善；不應觀眼觸若有罪若無罪，不應觀耳鼻舌身意觸若有罪若無罪；不應觀眼觸若有煩惱若無煩惱，不應觀耳鼻舌身意觸若有煩惱若無煩惱；不應觀眼觸若世間若出世間，不應觀耳鼻舌身意觸若世間若出世間；不應觀眼觸若雜染若清凈，不應觀耳鼻舌身意觸若雜染若清凈；不應觀眼觸若屬生死若屬涅盤，不應觀耳鼻舌身意觸若屬生死若屬涅盤；不應觀眼觸若在內若在外若在兩間，不應觀耳鼻舌身意觸若在內若在外若在兩間；不應觀眼觸若可得若不可得，不應觀耳鼻舌身意觸若可得若不可得。
復次，善現！諸菩薩摩訶薩修行般若波羅蜜多時，不應觀眼觸為緣所生樂受、苦受、不苦不樂受若常若無常，不應觀耳鼻舌身意觸為緣所生樂受、苦受、不苦不樂受若常若無常；不應觀眼觸為緣所生樂受、苦受、不苦不樂受若樂若苦，不應觀耳鼻舌身意觸為緣所生樂受、苦受、不苦不樂受若樂若苦；不應觀眼觸為緣所生樂受、苦受、不苦不樂受若我若無我，不應觀耳鼻舌身意觸為緣所生樂受、苦受、不苦不樂受若我若無我；不應觀眼觸為緣所生樂受、苦受、不苦不樂受若凈若不凈，不應觀耳鼻舌身意觸為緣所生樂受、苦受、不苦不樂受若凈若不凈；不應觀眼觸為緣所生樂受、苦受、不苦不樂受若空若不空，不應觀耳鼻舌身意觸為緣所生樂受、苦受、不苦不樂受若空若不空；不應觀眼觸為緣所生樂受、苦受、不苦不樂受若有相若無相，不應觀耳鼻舌身意觸為緣所生樂受、苦受、不苦不樂受若有相若無相；不應觀眼觸為緣所生樂受、苦受、不苦不樂受若有愿若無愿，不應觀耳鼻舌身意觸為緣所生樂受、苦受、不苦不樂受若有愿若無愿；不應觀眼觸為緣所生樂受、苦受、不苦不樂受若寂靜若不寂靜，不應觀耳鼻舌身意觸為緣所生樂受、苦受、不苦不樂受若寂靜若不寂靜；不應觀眼觸為緣所生樂受、苦受、不苦不樂受若遠離若不遠離，不應觀耳鼻舌身意觸為緣所生樂受、苦受、不苦不樂受若遠離若不遠離；不應觀眼觸為緣所生樂受、苦受、不苦不樂受若有為若無為，不應觀耳鼻舌身意觸為緣所生樂受、苦受、不苦不樂受若有為若無為；不應觀眼觸為緣所生樂受、苦受、不苦不樂受若有漏若無漏，不應觀耳鼻舌身意觸為緣所生樂受、苦受、不苦不樂受若有漏若無漏；不應觀眼觸為緣所生樂受、苦受、不苦不樂受若生若滅，不應觀耳鼻舌身意觸為緣所生樂受、苦受、不苦不樂受若生若滅；不應觀眼觸為緣所生樂受、苦受、不苦不樂受若善若非善，不應觀耳鼻舌身意觸為緣所生樂受、苦受、不苦不樂受若善若非善；不應觀眼觸為緣所生樂受、苦受、不苦不樂受若有罪若無罪，不應觀耳鼻舌身意觸為緣所生樂受、苦受、不苦不樂受若有罪若無罪；不應觀眼觸為緣所生樂受、苦受、不苦不樂受若有煩惱若無煩惱，不應觀耳鼻舌身意觸為緣所生樂受、苦受、不苦不樂受若有煩惱若無煩惱；不應觀眼觸為緣所生樂受、苦受、不苦不樂受若世間若出世間，不應觀耳鼻舌身意觸為緣所生樂受、苦受、不苦不樂受若世間若出世間；不應觀眼觸為緣所生樂受、苦受、不苦不樂受若雜染若清凈，不應觀耳鼻舌身意觸為緣所生樂受、苦受、不苦不樂受若雜染若清凈；不應觀眼觸為緣所生樂受、苦受、不苦不樂受若屬生死若屬涅盤，不應觀耳鼻舌身意觸為緣所生樂受、苦受、不苦不樂受若屬生死若屬涅盤；不應觀眼觸為緣所生樂受、苦受、不苦不樂受若在內若在外若在兩間，不應觀耳鼻舌身意觸為緣所生樂受、苦受、不苦不樂受若在內若在外若在兩間；不應觀眼觸為緣所生樂受、苦受、不苦不樂受若可得若不可得，不應觀耳鼻舌身意觸為緣所生樂受、苦受、不苦不樂受若可得若不可得。
復次，善現！諸菩薩摩訶薩修行般若波羅蜜多時，不應觀地界若常若無常，不應觀水火風空識界若常若無常；不應觀地界若樂若苦，不應觀水火風空識界若樂若苦；不應觀地界若我若無我，不應觀水火風空識界若我若無我；不應觀地界若凈若不凈，不應觀水火風空識界若凈若不凈；不應觀地界若空若不空，不應觀水火風空識界若空若不空；不應觀地界若有相若無相，不應觀水火風空識界若有相若無相；不應觀地界若有愿若無愿，不應觀水火風空識界若有愿若無愿；不應觀地界若寂靜若不寂靜，不應觀水火風空識界若寂靜若不寂靜；不應觀地界若遠離若不遠離，不應觀水火風空識界若遠離若不遠離；不應觀地界若有為若無為，不應觀水火風空識界若有為若無為；不應觀地界若有漏若無漏，不應觀水火風空識界若有漏若無漏；不應觀地界若生若滅，不應觀水火風空識界若生若滅；不應觀地界若善若非善，不應觀水火風空識界若善若非善；不應觀地界若有罪若無罪，不應觀水火風空識界若有罪若無罪；不應觀地界若有煩惱若無煩惱，不應觀水火風空識界若有煩惱若無煩惱；不應觀地界若世間若出世間，不應觀水火風空識界若世間若出世間；不應觀地界若雜染若清凈，不應觀水火風空識界若雜染若清凈；不應觀地界若屬生死若屬涅盤，不應觀水火風空識界若屬生死若屬涅盤；不應觀地界若在內若在外若在兩間，不應觀水火風空識界若在內若在外若在兩間；不應觀地界若可得若不可得，不應觀水火風空識界若可得若不可得。