朗州德山宣鑒禪師，劍南人也，姓周氏。丱歲出家，依年受具。精究律藏，於性相諸經，貫通旨趣，常講金剛般若，時謂之周金剛。厥後訪尋禪宗，因謂同學曰：一毛吞海，海性無虧；纖芥投鋒，鋒利不動。學與無學，唯我知焉。因造龍潭信禪師，問答皆一語而已，即河陽節度使罕之兄也，雅信內典，尤重于師，因舍宅建院，曰觀音明圣，請師居之。周高祖、世宗二帝潛隱時，每登方丈，必施跪禮。及即位，特賜紫，號凈戒大師，眾常數百。乾德丙寅三月示疾，垂誡門人訖，怡顏合掌而滅，壽八十五，臘六十五。其年四月八日，塔于東郊豐臺村。
蘄州三角山令珪禪師，初參清平，清平問曰：來作麼？
師曰：來禮拜。
曰：禮拜阿誰？
師曰：特來禮拜和尚。
清平咄曰：遮鈍根阿師！師乃禮拜。清平於師頸上以手斫一下，師從此摳衣，密領宗旨。
住後，僧問：如何是佛？
師曰：明日來，向汝道，如今道不得。