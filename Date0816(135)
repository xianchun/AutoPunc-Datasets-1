右，伏為亡親係某甲子月時生，於年月日，在處命過，享年歲，葬處。今月日屆于節，慮從傾逝，或滯幽冥。願假修崇，用伸薦拔。兼為合門先遠，罔測升沉。夙世業愆，未曾湔洗。乞就處，開建無上黃籙大齋三晝夜，滿散修設，謝恩清醮，三百六十分位仰仗道慈，俯超逝識。開明苦暗，普濟幽沉。集此殊因，上資家國，利安品物，福佑見存。謹依科法齎備，建齋法信，醮用物儀。具狀投上清三洞法師君門下，伏乞法慈，特賜矜允。言擇日開建施行，未敢自專，伏候法旨。
鄉貫住居，欲充黃籙大齋會首，具官姓，同在會士庶男女等。
右等，幸因宿慶，叨際真風。欲伸追悼之誠，願假薦嚴之力。兼為各門先遠，罔測升沉。夙世業愆，未曾湔洗。伏聞無上黃籙大齋，功高萬法，澤被十方。共發虔誠、同伸修奉。乞就處開建無上黃籙大齋三晝夜，滿散修設，謝恩清醮，三百六十分位。所資功德，普為在會，係薦眾魂，及往逝親緣，囚徒罪爽，解除業累，開證生方。仗此齋功，上資家國，利安品物，福佑見存。謹依科法齎備，建齋法信，醮用物儀。具狀投上清三洞法師君門下，伏乞法慈，特賜矜允。擇日開建施行，未敢自專。伏候法旨。
鄉貫具官位姓，今具建齋鎮信下項：
龍頭書刀一柄。
右件信儀，隨狀見到。應沿齋豔所須，一一備足。謹具狀投靈寶大法司，伏候法旨。
鄉貫路州縣居具官人狀稱，伏為亡親命係甲子月日時生，於何年月日，在處因患身亡，享年歲。今月日屆于節，慮從傾逝劊或滯幽冥。願假修崇，用伸薦拔。兼為合門先遠，罔測升沉。宿世業愆，未曾湔洗。謹齎建齋法信，醮用物儀、投靈寶大法司，乞就處宮觀，開建無上黃籙大齋三晝夜，滿散祗設，謝恩清醮，三百六十分位。仰仗道慈，俯超逝識。開明苦暗，普濟幽沉。集此殊因，上資家國，利安品物，福佑見存。
鄉貫路州縣居，欲充黃籙大齋會首，具官同在會士庶男女等狀稱，伏念幸因宿慶，叨際真風。欲伸追悼之誠，願假薦嚴之力。兼為合門先遠，罔測業愆，未曾湔洗。伏聞無上黃籙大齋，功高萬法，澤被十方。共發虔誠，同伸修奉。謹齎建齋法信，醮用物儀，投靈寶大法司，乞就處宮觀，開建無上黃籙大齋三晝夜，滿散修設，謝恩清醮，三百六十分位。所資功德，普為在會，係薦等魂，及往逝親緣，囚徒罪爽。解除業累，超證生方。仗此齋功，上資家國，利安品物，福佑見存。
諸奏申狀，用勻凈展劄紙。前空一掌，後空兩掌。關牒用狀紙。
諸奏狀稱臣。申狀稱名。天樞院用司額，稱本司。關牒，稱當司。
諸帝尊並用奏狀。聖位以黃簽書，臨時貼。其餘並用申狀。
諸奏三清玉帝，稱道慈勑旨。諸帝，稱天慈睿旨。后土，稱宸慈聖旨。
諸貼黃，分單行寫，闊二寸四分高三寸或闊三寸高三寸六分為則。粘狀前背後合縫處，書臣名用印。
諸倚黃，用小黃簽，側貼太歲下。
諸可漏，並貼黃。一位者，用黃簽側貼。兩位以上者，用稍闊黃簽中貼。兩位四位，以右為尊。三位五位，以中為尊。
諸方函，不拘奏狀、申狀，並不貼黃，不稱臣，兩頭止書名。章表符誥，同此。
諸奏申狀聖位合者，方函題最前一位。
諸帝尊，並獻龍車。后土皇祇，獻鳳輦。
諸公牒關劄引，並批朱。公牒摺角，封書名，押字散牒。關劄用可漏，押字不書名。
諸年辰，若甲子年，則云太歲甲子。自乙丑年至癸亥年，並同。
諸御位稱陛下，后土稱殿下。
諸帝稱御前，諸真稱聖前，神祇稱神前。
今據布政使司府縣里社居住據詞難抑，謹集法籙道士一壇，依下元黃籙簡文靈仙品格，建立靈壇，結盟立誓。寅奉寶齋，先颺寶旛。上聞齋意，看誦太上真經睿號。擇日開啟齋壇，恭按玄科，宣揚祕範。仰祈恩霈，普濟存亡。除具事由，上奏諸天尊帝，請降睿旨。申三界真司，牒合屬去處。各乞照會祟建大齋事理。亡靈及建齋弟子家，億曾萬祖，歷劫種親。十方九幽，苦魂滯魄。權停考對，落滅惡根。願假道力，恩光至期，親朝壇陛，懺雪罪垢，祗受齋功。所有元始符命、寶籙真符、開度一宗、靈文祕篆，及建齋醮謝日，分別具奏。聞欲得三界十方、合屬去處，預使聞知，普今遵奉，須至奏聞者。
右謹錄狀，上奏玉清上帝元始天尊、上清大帝靈寶天尊、太清大帝道德天尊。恭望道慈，特降勑旨，頒行三界十方，允所奏。冒犯天威，誠惶誠恐，稽首頓首，死罪謹具，狀奏以聞。謹狀。
及十方九幽苦魂罪魄，欲得敕命，頒下三界十方，預行照應事，伏低敕旨。
今據布政使司府縣里社居住，除具事由，飛奏上帝，乞降勑命，及奏諸天帝尊，請降睿旨。申三界真司，牒合屬去處。各乞照會崇建大齋事理。將亡故在會係薦等魂，及建齋弟子家，億曾萬祖，歷劫種親。十方九幽，苦魂罪魄。權停考對，落滅惡根。願假道力，恩光至期，親朝壇陛，懺雪罪垢，祗受齋功。所有元始符命、寶籙真符、開度一宗、靈文秘篆，及建齋醮日，分別具奏。
聞欲得三界十方、合屬去處，預使知聞，普令遵奉，須至奏聞者。
右謹錄狀，上奏太上開天執符御曆含真體道昊天玉皇上帝，恭望道慈。
今據布政司處，須至奏聞者。
右謹錄狀，上奏勾陳星宮天皇大帝恭望天慈，特降睿旨，頒下三界十方，合屬真司。允所奏，冒犯天威。
今據布政司處，須至奏聞者。
右謹錄狀，上奏紫微中天北極大帝，恭望道慈，特降睿旨，頒下三界十方、合屬真司。允所奏，昌犯天威。
今據鄉貫居住同天皇狀，至須至奏聞者。
右謹錄狀，上奏東極宮中大慈仁者，尋聲赴感太乙救苦天尊御，恭望道慈，允所奏。特降睿旨，頒下三界十方，咸令遵奉。仍乞慧光，照徹幽夜。使受苦眾生，出離幽暗，得睹光明，普詣齋壇。承功超度，冒犯天威。
