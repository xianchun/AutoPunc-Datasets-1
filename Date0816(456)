明太祖定元都，大將軍收圖籍致之南京，復詔求四方遺書，設祕書監丞，尋改翰林典籍以掌之。永樂四年，帝御便殿閱書史，問文淵閣藏書。解縉對以尚多闕略。帝曰：土庶家稍有餘資，尚欲積書，況朝廷乎？遂命禮部尚書鄭賜遣使訪購，惟其所欲與之，勿較值。北京既建，詔修撰陳循取文淵閣書一部至百部，各擇其一，得百櫃，運致北京。宣宗嘗臨視文淵閣，親披閱經史，與少傅楊士奇等討論，因賜士奇等詩。是時，祕閣貯書約二萬餘部，近百萬卷，刻本十三，抄本十七。正統間，士奇等言：文淵閣所貯書籍，有祖宗御製文集及古今經史子集之書，向貯左順門北廊，今移於文淵閣、東閣，臣等逐一點勘，編成書目，請用寶鈐識，永久臧。制曰：可。正德十年，大學士樑儲等請檢內閣並東閣藏書殘闕者，令原管主事李繼先等次第修補。先是，祕閣書籍皆宋、元所遺，無不精美，裝用倒摺，四周外向，蟲鼠不能損。迄流賊之亂，宋刻元鐫胥歸殘闕。至明御製詩文，內府鏤板，而儒臣奉敕修纂之書及象魏佈告之訓，卷帙既夥，文藻復優，當時頒行天下。外此則名公卿之論撰，騷人墨客一家之言，其工者深醇大雅，卓卓可傳。即有怪奇駁雜出乎其間，亦足以考風氣之正變，辨古學之源流，識大識小，掌故備焉。挹其華實，無讓前徽，可不謂文運之盛歟！
四部之目，昉自荀勖，晉、宋以來因之。前史兼錄古今載籍，以為皆其時柱下之所有也。明萬曆中，修撰焦竑修國史，輯經籍志，號稱詳博。然延閣廣內之藏，竑亦無從遍覽，則前代陳編，何憑記錄，區區掇拾遺聞，冀以上承隋志，而贗書錯列，徒滋訛舛。故今第就二百七十年各家著述，稍為釐次，勒成一志。凡卷數莫考、疑信未定者，甯闕而不詳云。
經類十：一曰易類，二曰書類，三曰詩類，四曰禮類，五曰樂類，六曰春秋類，七曰孝經類，八曰諸經類，九曰四書類，十曰小學類。
鮑恂大易舉隅三卷又名大易鉤玄。
永樂中敕修周易傳義大全二十四卷、義例一卷胡廣等纂。
談綱讀易愚慮二卷，易考圖義一卷，卜筮節要一卷，易義雜言一卷，易指考辨一卷季本易學四同八卷、圖文餘辨一卷、蓍法別傳一卷、古易辨一卷陳琛易經通典六卷一名淺說。
豐坊古易世學十五卷坊雲家有古易，傳自遠祖豐稷。又有古書世學六卷，言得朝鮮、倭國二本，合於今文。古文石經、古本魯詩世學三十六卷，亦言豐稷所傳。錢謙益謂皆坊偽撰也。
李贄九正易因四卷贄自謂初著易因一書，改至八九次而後定，故有九正。之名。
方時化易疑一卷，易引九卷，周易頌二卷，學易述談四卷錢一本像象管見七卷，易象鈔、續鈔共六卷，四聖一心錄四卷郝敬周易正解二十卷，周領四卷，周易補七卷，學易枝言二卷羅喻義讀易內篇、問篇、外篇共七卷陳際泰易經大意七卷，羣經輔易說一卷，周易翼簡捷解十六卷──右易類，二百二十二部，一千五百七十卷。
明太祖注尚書洪範一卷帝嘗命儒臣書洪範，揭於御座之右，因自為注。
仁宗體尚書二卷釋尚書中皋陶謨、甘誓、盤庚等十六篇，以講解更其原文。
世宗書經三要三卷帝以太祖有注洪範一篇，因注無逸，再注伊訓，分三冊，共為一書。已乃制洪範序略一篇，復將皋陶謨、伊訓、無逸等篇通加註釋，名曰書經三要。
洪武中敕修書傳會選六卷太祖以蔡沈書傳有得有失，詔劉三吾等訂正之。又集諸家之說，足其未備。書成頒刻，然世竟鮮行。永樂中，修大全，一依蔡傳，取便於士子舉業，此外不復有所考究也。
永樂中敕修書傳大全十卷胡廣等纂。
──右書類，八十八部，四百九十七卷。
永樂中敕修詩集傳大全二十卷胡廣等纂。
──右詩類，八十七部，九百八卷。
陳深周禮訓雋十卷、周禮訓注十八卷、考工、記句詁一卷王應電周禮傳十卷，周禮圖說二卷，學周禮法一卷，非周禮辨一卷已上周禮。
王廷相昏禮圖一卷，鄉射禮圖注一卷，喪禮論一卷，喪禮備纂二卷已上儀禮。
永樂中敕修禮記大全三十卷胡廣等纂。
黃道周月令明義四卷，坊記集傳二卷，表記集傳二卷，緇衣集傳二卷已上禮記。
湛若水二禮經傳測六十八卷大略以曲禮、儀禮為經，禮記為傳。
李黼二禮集解十二卷合周禮、儀禮為一，集諸家之說以解之已上通禮。
──右禮類，一百七部，一千一百二十一卷。
何瑭樂律管見一卷一名律呂管見。
李文察樂記補說二卷，四聖圖解二卷，律呂新書補注一卷，典樂要論三卷，古樂筌蹄九卷，青宮樂調三卷黃積慶樂律管見二卷正李文利之非。
呂懷律呂古義二卷，韻樂補遺二卷，律呂廣義三卷梅鼎祚古樂苑五十二卷，衍錄四卷，唐樂苑三十卷──右樂類，五十四部，四百八十七卷。
趙汸春秋集傳十五卷，附錄二卷，春秋屬辭十五卷，左傳補注十卷張以寧春秋尊王發微八卷，春秋春王正月考一卷，辨疑一卷陸粲左傳附註五卷，春秋左氏觿二卷，胡傳辨疑二卷邵弁春秋尊王發微十卷屬辭比事八卷，或問一卷，凡例輯略一卷。
薑寶春秋事義全考二十卷，春秋讀傳解略十二卷疏胡傳之義意，以便學者。
吳國倫春秋世譜十卷以春秋列國事實見於]、他書者，分國為諸侯世家。
馮時可左氏討二卷，左氏論二卷，左氏釋二卷鄭良弼春秋或問十四卷，存疑一卷，續義二卷曹宗儒春秋序事本末三十卷，逸傳三卷，左氏辨三卷──右春秋類，一百三十一部，一千五百二十五卷。
瞿罕孝經貫注二十卷，孝經存餘三卷，孝經考異一卷，孝經對問三卷呂維祺孝經本義二卷，孝經大全二十八卷，或問三卷──右孝經類，三十五部，一百二十八卷。
王恕石渠意見二卷，拾遺一卷，補缺一卷朱睦鄶挈授經圖二十卷，五經稽疑六卷，經序錄五卷──右諸經類，四十三部，七百三十四卷。
永樂中敕修四書大全三十六卷胡廣等纂。
管志道論語訂釋十卷，中庸測義一卷，孟子訂釋七卷陳禹謨談經苑四十卷，漢詁纂二十卷，引經繹五卷，人物概十五卷，名物考二十卷陳仁錫四書語錄一百卷，四書析義十卷，四書備考八十卷朱升小四書五卷集宋元儒方逢辰名物蒙求、程若庸性理字訓、陳櫟歷代蒙求各一卷，黃繼善史學提要二卷已上小學。
女誡一卷洪武中命儒臣編。
章聖太后女訓一卷獻宗為序，世宗為後序。
慈聖太后女鑒一卷，內則詩一卷嘉靖中命方獻夫等撰。
已上女學。
楊慎轉注古音略五卷，古音叢目五卷，古音獵要五卷，古音附錄五卷，古音餘五卷，古音略例一卷，六書練證五卷，六書索隱五卷，古文韻語二卷，韻林原訓五卷，奇字韻五卷，韻藻四卷顧應祥測圓算術四卷，弧矢算術二卷，釋測圓海鏡十卷已上書數。
──右小學類，一百二十三部，一千六十四卷。