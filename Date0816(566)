敕修清規受嗣法人煎點云：若法嗣到寺煎點，令帶行知事到庫司會計營辨合用錢物送納。又云：參頭云：某等重承煎點，特此拜謝。又云：特為人謝茶云：某等此日重蒙煎點，特此拜謝。
忠曰：煎點者，謂煎熬煎熟食物，以點於心也。
正字通云：煎，音箋，熬也。方言：有汁而乾之曰煎。今俗凡以水煮物亦曰煎。
舊說曰：煎點者，但是謂點煎茶也。然日本以點心為煎點，非也。縱有點心，亦以茶為本。謂若請人進唯茶，則太簡，故先進點心，次進茶矣。點心本為茶，故稱點心為煎點，失辭。
五燈會元芙蓉楷禪師章云：新到相見，茶湯而已，更不煎點。
詳處。
忠曰：凡進茶湯時，可有煎食、果
糍等之供，吃畢，方進茶湯矣。茶湯外，別有煎點，以可為證焉。故舊說言但點煎茶為煎點者，非也。
敕修清規圣節云：庫司嚴設香燭，備點心。又云：半齋請參頭、維那、侍者點心。
更半齋點心者多，詳處。
舊說曰：點心，謂點于空心也。早旦陰陽未分時，少吃食，此攝養法。
文公家禮云：婦具農羞，俗謂點心。
剪燈新話注云：點心之點，與點茶之點同義，蓋少食鎮心也。
忠按：點心之點，與點茶之點義別。點茶，用茶筅點湯，又點冷水之義，見文公家禮。
處箋。
點心，以食點空腹耳。
宋吳曾能改齋漫錄云：世俗例以早晨小食為點心，自唐時已有此語。按唐鄭傪為江淮留後，家人備夫人晨饌。夫人顧其弟曰：治妝未畢，我未及餐，爾且可點心。其弟舉甌已罄。俄而女仆請飯庫鑰匙，備夫人點心，傪
詬曰：適已給了，何得又請？
輟耕錄云：今以早飯前及飯後、午前、午後、晡前小食為點心。
此語唐時已然。
俗呼小錄云：午前、午後小食，謂上晝點心、下晝點心。
為江淮留後，夫人曰：爾且點心。昭明太子別傳曰：京師谷貴，改常饌為小食，即點心之說也。
舊說曰：糍
和語，加為毛知。
之類。
忠曰：本木實曰果，然餅之類亦通稱，故武林舊事巿肆記中，果子部多列餹餅之名。
敕修清規庫司四節特為首座大眾湯云：惟冬節湯罷行糍果，方行藥石。
之法。
白云端禪師禪錄慧超問佛頌云：一文大光錢，買得個油餈，吃向肚了，當下便不饑。
忠曰：碧巖錄載之，作
收字。
正字通云：餈，才時切，音慈。說文：稻餅也。周禮籩人：羞籩之實，糗餌、粉餈。注：皆粉稻、黍、米為之。餌言糗，餈言粉，互足其義也。合烝曰餌，餅之曰餈。疏云：今餈餻之名，出于此。
敕修清規嗣法師忌云：諷經罷，備湯果。
解者曰：湯稱入面，果稱果子。凡食有汁者，言湯也。又解湯藥侍者曰：湯藥者，湯果、藥石也。湯果者，凡稱食有汁者，此方所謂入面是也。
忠曰：後說以湯果為一物，蓋初說近是。
敕修清規迎待尊宿云：湯罷藥石，又客頭詣客位，請云：方丈請和尚今晚湯果。又云：晚請新命專使特為湯、藥石、湯果。
忠曰：撮裂蒟蒻，澆淡醬汁煎者，日本禪林煎點用之，然未識所以名之。若以似在家糟藏雞肉名之，則改換其目可也。昔在玉泉，皓和尚責藥石，米面假作驢腸膳、生羊骨、鱉臛，喂飼八萬四千戶蟲。
通載。
大通本禪師，伊蒲塞饌以魚胾名者，不食。
僧寶。
誰不矜式耶？
敕修清規月分須知云：五月端午日早晨，知事僧堂內燒香，點菖蒲茶。
忠曰：居家此日飲菖蒲酒，僧家以茶代之，準世禮也。
瞿佑四時宜忌云：五月五日午時，飲菖蒲雄黃酒，辟除百疾，而禁百蟲。
月令廣義五月令云：神農書曰：午日以菖蒲或縷或屑泛酒，助陽氣延年，以山澗九節者佳。笑談錄：五日，菖蒲末酒服，亦解酒，痛飲不醉。
忠曰：世典有九日佩茱萸，飲菊花酒之說。其點茱萸於茶，卻見于禪策。
敕修清規月分須知云：九月重陽日早晨，知事燒香，點茱萸茶。
北磵簡禪師詩集九日詩云：瓦鼎松聲漲苦荼，替杯中物泛茱萸，白衣不識緇衣客，自擷寒英插古壺。
西巖慧禪師開善錄重陽上堂云：孟嘉已前，淵明去後，誰家籬畔欠黃花？那個盃中無白酒？重陽只是九月九。阿呵呵！始信茱萸茶苦澀，展眉人少皺眉多。
南堂欲禪師靈巖錄上堂云：今朝九月九，萬物隨時候。滿泛茱萸茶，何用菊華酒？畢竟醉兀兀，不似長醒醒云云。
鏡堂圓禪師建仁錄重陽上堂云：紫萸滿泛趙州茶，清香直透頂門烈。
西京雜記云：戚夫人侍兒賈佩蘭，後出為扶風人段儒妻，說在宮內時，九月九日佩茱萸，食蓬餌，飲菊花酒，令人長壽。
瑯邪代醉編云：重陽佩茱萸囊，相傳費長房故事。然武帝宮人賈佩蘭，佩茱萸，食蓬餌，飲菊花酒，則西漢時已有此俗，不自長房始也。見西京雜記。
敕修清規日用軌范云：不得包藏茶末。
忠曰：細末茶也。言不可未行湯已前，包末茶而懷之也。
舊解為茶前果子，可笑！
文公家禮云：古人飲茶用末。所謂點茶者，先置末茶于器中，然後投以滾湯。
詳處。
云門偃禪師錄云：因園頭請師吃茶，師云：你若煎茶，我有個報答你處。園頭云：請師報答。師云：多著水，少著末。
敕修清規新命辭眾上堂茶湯云：山門首，預釘掛帳設，中敷高座向內，首座向外攝，居主位。
上首知事行禮，揖坐揖香，歸位點茶。收盞，再起燒香揖香，歸位點湯。湯罷，起謝，上轎。
文公家禮云：主婦執茶筅，執事者執湯瓶隨之點茶。蓋以神主櫝前，先設盞托，至是乃注湯于盞，用茶筅點之耳。古人飲茶用末。所謂點茶者，先置末茶于器中，然後投以滾湯，點以冷水，而用茶筅調之。今人燒湯煎葉茶，而此猶云點茶者，存舊也。
宋蔡襄茶錄曰：點茶，茶少湯多，則云腳散；湯少茶多，則粥面聚。
建人謂之云腳、粥面。
鈔茶一錢七，先注湯，調令極勻，又添注入，環回擊拂，湯上盞可四分則止。
眎其面色鮮白，著盞無水痕為絕佳。建安鬭試，以水痕先者為負，耐久者為勝，故較勝負之說，曰相去一水兩水。
宋徽宗大觀茶論曰：點茶不一，而調膏繼刻，以湯注之，手重筅輕，無粟文、蟹眼者，謂之靜面點。蓋擊拂無力，茶不發立，水乳未浹，又復增湯，色澤不盡，英華淪散，茶無立作矣。有隨湯擊拂，手筅俱重，立文泛泛，謂之一發點。蓋用湯已，故指腕不圓，粥面未凝，茶力已盡，云霧雖泛，水腳易生。妙于此者，量茶受湯，調如融膠，環注盞畔，勿使侵茶，勢不欲猛，先須攪動茶膏，漸加擊拂，手輕筅重，指遶腕旋，上下透徹，如
酵蘗之起面，疏星皎月，燦然而生，則茶之根本立矣。
第二湯，自茶面注之，周回一線，急注急上，茶面不動，擊拂既力，色澤漸開，珠璣磊落。三湯，多寘，如前擊拂，漸貴輕勻，周環旋復，表洞徹，粟文、蟹眼泛結雜起，茶之色十，已得其六七。四湯，尚嗇，筅欲轉稍寬而勿速，其清真華彩既已煥發，云霧漸生。五湯，乃可少縱筅，欲輕勻而透達，如發立未盡則擊以作之。發立已過則拂以斂之，結浚靄結凝雪，茶色盡矣。六湯，以觀立作乳點勃結，則以筅著居，緩遶拂動而已。七湯，以分輕清重濁，相稀稠得中，可欲則止，乳
霧汹涌，溢盞而起，周回旋而不動，謂之咬盞，宜勻其輕清浮合者飲之。
桐居錄曰：茗有餑，飲之宜人，雖多不為過也。
忠曰：特為此人點，故曰特為茶。
敕修清規堂司特為新舊侍者茶湯云：請新舊侍者特為茶。
忠曰：點茶普及一眾，故曰普茶。
黃檗清規云：常住設普茶。
忠曰：新入眾寮，為眾點茶也。
敕修清規新掛搭人點入寮茶云：新掛搭人入寮後，照例納陪寮錢若干，候寮元輪排當在何日掛點茶牌報眾云云。候點入寮茶畢，寮元逐日依戒具名點戒臘茶。
見處。
忠曰：寮元依眾戒臘，自上位次第請于眾寮點茶。蓋眾多，不可一時講，故逐日行之也。
芙蓉楷禪師錄云：示眾云：夫出家者，為厭塵勞，求脫生死。
山僧行業無取，忝主山門，豈可坐費常住，頓忘先圣付囑？今者輒欲効古人住持體例，與諸人議定，更不下山，不赴齋，不發化主，唯是本院莊課一歲所得，均作三百六十分，日取一分用之，更不隨人添減，可以備飯即作飯，作飯不足即作粥，作粥不足即作米湯。新到相見，茶湯而已，更不煎點，唯置一茶堂，自去取用，務要省緣，一向辦道。
忠曰：與交看。
醉菩提：濟顛曰：王婆與我吃粉湯。
亦是米湯。
舊說曰：或謂淫湯飲之則能折薄淫心，故名，此義非也。淫當作飲，僧堂鳴開鉢槌時，唱飲湯而行之。
忠曰：續字匯云：淫，王粲七哀詩：何為久滯淫？文選注：留也。
蓋米粉點湯，混濁滯留，故言淫湯，即米湯也。
舊說曰：洞山價禪師，辭母出家，母愛惜，遣書不許。既而隨其志，告曰：汝須如目連救母。後其母憶價不已，躬往尋求四方，遂斃于道路。洞山適知之，為收遺骸荼毘。母囊中，蓄米粒少許，山欲行大眾結良緣，則米少而不及，便投之釜中，以湯普進大眾，此淫湯之始也。
林間錄云：叢林相傳：洞山悟本禪師見母行乞，佯為不識，母竟死於路旁。往視之，有米數合，為投大眾粥鍋中，以薦冥福。悟本獨庵寒溪百結最有年，至住新豐已六十余；自巖頭、雪峰、欽山三人相尋而至，於是積眾幾千人，則母蓋不翅八十歲矣。借使聞其子顯著，自東吳孤行來，不亦難乎？此直不情者記之以自藏，安知誣毀先德為罪逆，必有任其咎者，不可不慎也。
忠曰：依寂音之議，則淫湯為洞山事緣，妄矣。
東福寺入寺記云：五侍者交代，
名小官代。
除侍衣，余四人賓位立班，新命主位對立，各問訊，觸禮畢，坐。
此名胡亂坐。
茶禮，復各立定，客頭取香案上目子渡與新命，新命開讀之，客頭接之安卓上。四人轉位，侍香植香歸班，新命答香，與四人對觸禮畢，復坐。入盞行七香湯入湯瓶，吃畢，撤盞，各起小問訊，退。
七香湯方：陳皮敕修清規知殿云：佛誕日浴佛，煎湯供大眾。
忠曰：蓋此亦七香湯之類歟。凡中華俗，早朝吃湯，如水滸傳宋江五更從縣前過，遇賣湯藥王公趕早巿，為夜來傷酒，便進醒酒二陳湯是也。律家有甘露湯，早朝吃之。居家必用載湯藥法，自天香湯至沃雪湯，凡有三十品。
律家甘露湯，未知其方。古杭高濂法制品載甘露丸法云：百藥煎一兩，甘松、訶子各一錢二分半，麝香半分，薄荷二兩，檀香一錢六分，甘草末一兩二錢五分，水撥丸曬乾，用甘草膏子入，麝香為衣。
忠曰：粗，不精好也。為人點湯，謙所稱也。
敕修清規庫司四節特為首座大眾湯云：都寺行禮，初展云：此日粗湯，特沐慈悲降重，下情不勝感激之至。
見處。
特為義，見處。
敕修清規迎待尊宿云：請客侍者具狀，詣客位插香，拜請特為湯。
敕修清規眾寮結解特為眾湯云：鳴寮內小板，先講小座湯，亦設照牌，特為寮主、副寮、楞嚴頭、行瓶盞人也。
解者曰：小座湯，名行藥。
忠曰：行瓶盞人者，行瓶盞兄弟也。清規上文云：夏中行茶湯瓶盞圖，注：兄弟結緣，隨意書名。
東福清規云：小座湯者，眾寮諷經時，先但為夏中執役人進湯也。寮元坐主位，寮頭坐賓位。
敕修清規方丈小座湯云：東西堂、前堂首座、都寺，系請客侍者各詣寮觸禮拜請云云。余頭首、辦事、名勝、方丈，客頭行者請云云。
忠曰：敕修清規庫司四節特為首座大眾湯是也。
東福清規云：四月十四日，大座湯，都寺所點，故都寺自以榜詣首座寮。又云：凡大座湯，則有揖坐、揖香、揖湯，三度巡堂。
其規詳于彼。
舊說曰：小座湯，長擊內板；大座湯，長擊外板。
舊說曰：四節湯名三巡湯。
忠曰：四節大小座湯皆有三巡問訊，謂揖坐、揖香、揖湯也，故曰三巡湯。
三巡問訊，見。
敕修清規達磨忌云：次日早，住持上香禮拜，上湯上粥，座下側坐陪食。
舊說曰：達磨忌，住持不赴僧堂粥，於法堂與祖師相伴吃粥，此曰陪食。蕭師曾遇達磨忌，伴祖吃粥，曰：月中巖講此禮矣。義堂、東漸住南禪，皆準敕修清規行陪食焉。
備用清規達磨祖師忌云：山門設供無嚫，有品食三拜者，恐禮過成諂。
忠曰：品食，亦是陪食也。相陪如品字，故曰品食也。
敕修清規嗣法師忌云：若講特為伴真湯，齋罷，方丈客頭請西堂、兩序晚間對真相伴吃湯。排照牌位，列座右，住持揖就座，燒香上湯，并下相伴人湯。退身燒香展拜，起身問訊，謝相伴，鳴鼓三下，退座。
備用清規眾寮楞嚴云：寮元親送方丈湯，分送諸寮湯。
忠曰：日本僧家有送飯果者，亦有所據。
忠曰：羅，猶如羅欲之羅也。品字箋云：包羅，若網羅之無不包。今羅齋，乞食于四方，無遺余之義。
破庵先禪師錄：上堂，舉普化大悲院有齋，云：者風顛漢，不妨令人疑著。及至被人窮詰將來，卻只道得個羅齋打供，也似熟處難忘。又舉臨濟同普化赴齋踢倒飯床因緣云：世諦門中，羅齋打供則無可不可，若是少室門風，未夢見在。
北磵簡禪師散知識會頌云：朝來靈隱羅齋去，添得從前滿面慚。
詳處。
有作羅者，韻書不見義。
冷齋夜話云：予往臨川景德寺，與謝無逸輩升閣，得禪月所畫十八應真像甚奇，而失第五軸。予口占嘲之曰：十八聲聞解埵根，少叢林漢亂山門，不知何處羅齋去，不見云堂第五尊云云。
有作邏者，字匯：邏，巡也。
有次第乞食義。
月江印和尚錄羅漢贊云：不為自己邏齋供，只要眾生破吝慳。
山庵雜錄云：杭下天竺鳳山儀法師，教門少有齟齬，必整理之。高麗駙馬瀋王被旨禮寶陁觀音，過杭，就明慶寺設齋云云。師後至，竟趨座上問王曰：今日齋會為何？王曰：齋諸山。師曰：大王既言齋諸山，主人今無位，而王自處尊位，諸山列兩廡，至有席地而坐者，與邏齋何異？於禮恐不然。王聞之，惶愧請謝，即下法座。
貞和集葛無懷謝少林蒲鞋偈云：四棱踏地老無懷，正好重新買草鞋，成現送來雖著了，諸方無處可邏齋。
普庵肅禪師錄訓行童云：三家村邏茶湯，十字街頭覓飯吃。又云：向野狐口邊邏失於威儀；入聚游方，持之勿離於跬步。不然，諸律有違制刑科，一生無如法坐處。
釋名云：襪，末也，在腳末也。
釋氏要覽云：鈔云：襪亦是衣。四分律云：寒聽著襪。
敕修清規裝包云：下裳鞋襪有袋系於後。
云：不得赤腳著僧鞋。
忠曰：言須著襪而方著皮鞋也。
解者曰：清規言可著襪之義，唯在此耳。凡著襪者，非為禮也，蓋僧鞋皮造，若跣而著，則臭膩污腳，故誡赤腳著鞋而已，非赤腳為無禮。如天竺風俗皆赤腳也，但日本國以赤腳為失禮，支那國則士庶皆著襪褁足，蓋其俗據床垂足，故血下令足大，故褁之防其鄙丑，復非為禮也。
舊說曰：佛通寺愚中和尚不帶坐具，不著襪子。
馬縞中華古今注云：三代及周，著角襪，以帶系於踝。至魏文帝吳妃乃改樣，以羅為之，後加以彩繡畫，至今不易。至隋煬帝，宮人織成五色立鳳朱錦襪靿。
群談采余云：襪，實錄曰：自三代有之，謂之角襪。魏文帝吳妃裁縫以綾羅紬絹為之。云，羅襪生塵是也。
後漢崔駰集襪銘云：機衡建子，萬物含滋。黃鍾育化，以養元基。長履景福，至于億年。皇靈既佑，祉祿來臻。本枝萬世，子子孫孫。
入眾日用云：寒月向火，不得炙鞋臭，焙腳絣、衣裳等。
敕修清規亡僧云：須留裝亡衣服、直裰、掛絡、內外衣裳、數珠、香合、腳絣、鞋襪、凈發巾、收骨綿子等。
篇海類編云：絣，補耕切，音崩，布名。
祖庭事苑云：腳絣，律所謂護腨衣也。僧只云：我弟子著三衣，足遮寒苦，若性不忍寒者，弊故衣隨意重著。五分云：三衣、儭身衣、被衣、雨浴衣、護髀衣、護踝護衣等，皆御寒，故許畜之。然此衣最為凡下，趣得不破足矣。今見禪人行界細刺，動廢時序，而又煩暑如焚，高裙緊禮，自謂雅合禪規，豈知佛為御寒而設？
忠曰：緊禮之禮，必字訛。字典肉部云：腨，市兗切，音踹。正字通：俗曰腳肚。篇海云：腨，又柱兗切，音篆。又脛腨也，足肘也。忠曰：腨，和訓古武羅。
忠曰：亦名行縢，禮記內則名偪，日本俗曰腳絆。
聯燈會要云居舜禪師章云：夜間脫襪打睡，早朝旋系行纏。
東坡詩集答寶覺詩云：芒鞵竹杖布行纏。又云：我游蘭溪訪清泉，已辦布襪青行纏。
舊說曰：夜間須著打眠衣，到天曉方換好衣。
永平清規辨道法云：若換直裰，莫離被位。在位而換，先將日者先蓋身上，潛解打眠直裰之兩帶，脫肩袖而落于背後之與膝邊，譬如遶蒲團。次結日者之兩帶，著定了，收打眠直裰窖在于被位之後。脫日者，著打眠衣，須準之而知。
東福清規正月懺法云：期日維那者，先著打眠衣赴方丈，請導師等諸職。大悲咒畢，至一心時，歸寮改威儀。至觀音經，更赴方丈。
忠曰：臥息以蓋身。章服儀所謂被單是也。
馬縞中華古今注云：被，語云：必有寢衣，長一身有半。
云：摺被之法，先尋兩角，以手理伸，向前先摺一半，次摺身前一半，不得橫占鄰單，亦不得抖擻作聲，不得以被扇風。
永平清規辨道法云：摺被之法，因聞開大靜，以兩手執被兩角而把合，縱折而作兩重，次又縱折而作四重，次向內橫折而作四重，都計十六重也，以安眠單之奧頭。次疊斂眠單於被下，插枕子於被。安被之時，有重之頭，向身以安之。
希叟曇襌師廣錄禪房十事紙被頌云：通身不掛寸絲，單明一色邊事。要知結角羅紋，徑問床子枕子。
舊說曰：臥時鋪之，或謂坐時鋪之，本是坐具也。
忠曰：或以眠單為章服儀被單，非也。又和俗以眠單稱蒲團，訛。蒲團以蒲造，與眠單不涉。
云：上被位，眠單收一半坐定。
祖庭事苑云：時佛在給孤園，有一比丘赤體而睡，不護旃褥臥具，人皆譏嫌。佛言：宜令著臥具。即今禪家所用眠單是矣。寄歸傳云：禮拜敷坐具，五天所不見行。其所須者，但擬眠護它旃席也。若用它物，新故并須安替，不令污染，虧損信施。
禪苑清規首座云：堂司行者打放參鐘，展單下帳罷，歸寮問訊，吃湯隨意。如遇念誦，歸寮問訊，吃湯罷，然後入堂展單下帳，昏鐘下窗簾，明即卷之。堂中大眾，未開靜前，不得令卷單疊被上帳，恐喧大眾。
敕修清規念誦云：堂司行者往首座前覆云：放參。
供頭鳴堂前鐘三下，眾普同和南，各出全單而散。又云：堂司行者候晚粥熟，覆首座云：放參。
眾下床，各出半單。
忠曰：此中言單，皆眠單也。
舊說曰：凡出半單，為坐禪矣。云，眠單收一半坐定是也。初夜坐禪畢，出全單為偃息也。所謂單者，可鋪而坐臥之物，要不損壞常住床席也。
傳燈錄白水仁禪師章云：鏡清行腳到，師謂之曰：時寒，道者！清曰：不敢。師曰：還有臥單得蓋否？曰：設有，亦無展底功夫。師曰：直饒道者滴水滴凍，亦不干他事。曰：滴水冰生不相涉。師曰：是。
云：如開浴，浴具攜右手，入下間門內。
忠曰：浴裙、腳布等，總稱浴具也。
云：以腳布圍身，方可系浴裙。
忠曰：雖言裙，而非腳布類，但是浴衣耳。故又云：以腳布摺浴裙內，恐濕浴袱。
依此，知浴裙非濕水物也，系者掛之笐竿也。
舊說曰：浴裙，以單綿布造，浴衣也。
見處。入眾日用作腳巾。
忠曰：腳布，圍肚腰，入浴之具。與備用清規云知浴鋪腳布者，別物也。
見處。
故云：以腳布摺浴裙內。
可知浴眾隨身者，而非浴主所鋪設矣。
忠曰：此腳布，律稱洗裙者。毘奈耶雜事云：苾芻洗已，濕體披衣。佛言：應畜拭身巾。無巾可得，洗已，片時蹲地，以洗裙拭體，然後披衣。義凈注：言洗裙者，可用絹布一幅半，長六尺許，橫繞腰髁，勿令脫，更不安帶，是西國法也。
云：古云：入廁用籌分觸凈，出時脫履忌縱橫。
行事鈔二衣總別篇云：五百問云：凈潔靴鞋履，得著禮拜。四分：聽為護身、護衣、護臥具故，在寺內著一重革屣。
歸敬儀云：此土群臣朝謁之儀，皆在殿庭，故履屣不脫。有時上殿，則劍履皆舍，此古法也。天竺國中，地多濕熱，以革為屣，制令服之。如見上尊，即令脫卻。自余寒國，隨有履之，行事之時，既脫足已，可踐土地，應在坐具。
群談采余云：履、屨、舄：履者，禮也，飾足以為禮；屨，拘也，所以拘足也。草履曰扉，單底曰履，復底曰舄。麻履謂之不借，言賤者易有，不相假借也。舄，以木置履下，言乾臘不畏泥濕也。黃帝臣于則作扉屨。魯國孔氏尚有仲尼車輿冠履。美周公曰赤舄幾幾。
云：不得拖鞋，咳嗽作聲。
敕修清規裝包云：下裳、鞋襪，有袋系於後。
群談采余云：鞋，實錄曰：夏商皆以草為之，周以麻，晉永嘉中以絲。或云唐馬周始以麻為之，名鞋也。
馬縞古今注云：麻鞋起自伊尹，以草為之草屩。周文王以麻為之，名曰麻鞋。至秦，以絲為之，令宮人、侍從著之，庶人不可。至東晉，又加其好，公主及宮貴皆絲為之。
祖庭事苑云：皮鞋，央掘經云：施主買施，不見殺故。如有施主牛死，賣與屠生，轉買皮令人作革屣施，許受用著。
舊說曰：拖鞋，木鞋也，浴室及西凈用之。
忠曰：拖鞋，鞋名。鞋首植一小樁，上開下狹，用將指第二指插持之，拖曳而得步，故言拖鞋。
敕修清規知浴云：出面盆、拖鞋、腳布。
云：其所脫衣，作一袱覆轉，方換拖鞋。
拖鞋，又名木舄。
見處。
諸祖偈頌慈受深禪師示眾云：衩衣登殿，草履游山，莫踐法堂，回互耆舊。
忠曰：殿字恐訛，當作廁。入眾日用全引此。
云：寮中兄弟在案頭之時，見他人來，先下床立地，或著衣，或衩衣，須隨來者之儀，或問訊或觸禮。
永平清規辨道法云：後夜晡時，不掛袈裟，但坐禪耳。晡時衩衣入堂，就單位，出蒲團，而用坐禪，未展單矣。或者有半展單之古法，脫衩衣，疊安被上，而坐禪矣。
篇海類編云：衩，楚懈切，音瘥，衣衩也。博雅結，謂之褸衩。又丑亞切，音詫，注同。
，篇海音梢，衣衽。，音登，毛帶也。褸，音婁，裳際也。
正字通云：衩，舊注：楚懈切，音瘥。引博雅結衽，謂之褸衩。又衣袒也。按褻服，謂之衩衣。唐僖宗乾符元年，王凝、崔彥昭同舉進士。凝先及第，嘗衩衣見彥昭。宋太祖召竇儀，入禁闈問事。儀行至屏障間，覘見上衩衣，因卻退。中官趣出見，儀曰：圣上衩衣，必未知儀來。但奏云：宣到翰林學士竇儀。太祖聞之，起索衫帶著，後方召見之。據此說，衩在韻，讀若咤，舊本音訓竝忠曰：衩衣義，自古欠分曉，近及正字通來，一埽舊滯矣。
竇儀事，見代醉編。
康熙字典云：衩，唐韻、集韻、韻會楚懈切，差去聲。玉篇衣衩也，又篇海衣袒也。又類篇楚嫁切，音汊，義同。
山堂肆考云：宋張文定公安道，平生未嘗不衣冠而食。嘗暑月，與其壻王鞏同飯，命鞏褫帶而已，衫帽自如。鞏不敢，公曰：吾自布衣諸生遭遇，至此一飯，皆君賜也。享君之賜，敢不敬乎？子自食某之食，雖衩衣可也。
衩，音瘥。
衩衣又言衩袒。
康熙字典云：袒，音但，儀禮注：袒，左免衣也。
備用清規日用清規云：古云：衩袒不許登殿，草履莫踐法堂。
云：古云：衩袒登溷，草履游山，莫踐法堂，回互耆舊。
群談采余清逸類云：清晨燒香，食罷，便可岸巾衩袒。
舊說曰：義堂信和尚曾觀唐畫人形，屏開衣衿於背後，曰：此所謂衩袒也。謂胸前襟迫吭，似叉字，亦有袒容，故曰衩袒，乃懶放之貌。俗言錢持頸，蓋懸錢於頸者，屏襟以膚受，防損衣也。
忠曰：日本禪林僧，摺斂七條、九條等掛在左臂，此言卸衣，蓋卸下在肩衣也。或作叉衣者，非也，又與衩衣義不涉。
楊慎千里面譚云：詩有出于率易而神妙者，如西子洗籹，巫娥卸服，固勝于羅紈綺繢也。
字匯云：卸，司夜切，寫去聲。舍車、解馬、脫衣、解甲，皆曰卸。
忠曰：尊宿遷化，法眷會著兇服也。
敕修清規尊宿遷化孝服云：侍者小師麻布裰，兩序苧布裰，主喪及法眷尊長生絹裰，勤舊、辦事、鄉人、法眷、諸山生絹腰帛，檀越生絹巾腰帛，方丈行者麻布巾裰，眾行者苧布巾，方丈人仆作頭麻布巾衫，甲干、莊客、諸仆麻布巾。
六祖壇經云：師曰：吾滅度後，莫作世情悲泣雨淚，受人吊問，身著孝服，非吾弟子，亦非正法。但識自本心，見自本性。
六物圖云：今時縱怠，加復無知，反以如來正制之衣用為孝服，且僧無服制，何得妄行？釋氏要覽、輔教、孝論相循訛說，慎勿憑之。近見白布為頭絰者，斯又可怪。法滅之相，代漸多有，識者宜為革之，則法得少留矣。
忠曰：尊宿遷化孝服者，白帶圍腰，言腰帛，
見處。
或作腰白。
枯崖漫錄：岊翁淳禪師語云：二月初一，好個消息，桃花煞紅，李花煞白，劍池邊，楊大伯，笑中打失攔腰白，直至如今尋不得。喝云：有甚交涉！三才圖會、文公家禮有腰帛圖。