鳴，獅子吼。開得眼，張得口，動南星，蹉北斗。大眾還知落處麼？金剛堦下蹲，神龜火走。
僧問：如何是臨濟宗？
師云：殺人活人不眨眼。
云：如何是云門宗？
師云：頂門三眼曜乾坤。
云：如何是溈仰宗？
師云：推不向前，約不向後。
云：如何是法眼宗？
師云：箭鋒相敵不相饒。
云：如何是曹洞宗？
師云：手執夜明符，幾個知天曉？
凡八，蜀人也。久隨佛監，盡得其奧妙。初住舒之天平，終于本山。
上堂云：釋迦不曾出世，亦無一法示人；達磨不在少林，二祖何嘗得髓。以至諸方老宿、天下宗師，或棒喝縱橫，或言詞縝密，各各開張義路，建立門風，大似畫餅充饑，蒸沙作飯，縱經塵劫，徒自疲勞。諸人幸是無事人，輒不可造次承當，容易領解。金屑雖貴，落眼成翳。南華今日早是犯鋒傷手了也，還有別機宜，識休咎底麼？直饒便領解得去，也是不唧漢。畢竟如何即是？若具爍迦羅眼者，三千里外見誵訛。
上堂云：諸法不自生，亦不從他生，不共不無因，是故說無生。無生之法，性本自空，眾生橫計，流轉生死。是以從上佛祖，出興於世，擊大法鼓，演大法義，欲令眾生脫彼妄情，背塵合覺。若也頓除妄宰，空不生花，漸竭愛源，金無重鑛，如今法鼓已擊。卓拄杖一下，云：大義已演，還有委悉底麼？本自無瘡，勿傷之也。
上堂云：十五日已前事，三世諸佛說不到；十五日已後事，一大藏教詮不及；正當十五日，猶如倚天長劍，誰敢當鋒？峭壁懸崖，那容措足？直得心無所緣，目無所睹，耳無所聽，口無所言，猶未得一片在。到這，如何即是？逢人且說三分話，未可全拋一片心。
上堂云：即心即佛，認奴作郎；非心非佛，斬頭覓活；總不恁麼，困魚止濼，病鳥棲蘆，別有機關，避得風雷，重遭霹靂。且道太平為人在甚麼處？若也知得，喚鹽聞咸，吃醋聞酸；若也不知，布袋老鵶，雖活如死。
上堂云：日日說，時時舉，似地擎山爭幾許？隴西鸚鵡得人憐，大都只為能言語。休思惟，帶伴侶，智者聊聞猛提取。更有一般也大奇，貓兒偏解捉老鼠。
上堂云：泡幻同無礙，如何不了悟？達法在其中，非今亦非古。諸人者！四大五蘊是泡幻，見聞覺知是泡幻，十二處、十八界、二十五有、山河大地、有情器世間，無不是泡幻，那個是無礙？若也見得，方知道終日忙忙，那事無妨。茍或未然，易尋溪上路，難覓洞中天。
上堂云：五目莫睹其容，二聽絕聞其響。古人恁麼道，殊不知語之不全，旨之有缺，五目莫睹其容。舉起拂子云：有眼者盡見，爭得不睹其容？二聽絕聞其響。復擊禪床云：有耳者盡聞，爭得不聞其響？不聞不見，何異盲聾？既聞既見，憑何旨的？不觸波瀾招慶月，動人云雨鼓山雷。下座。
上堂云：迷不自迷，對悟立迷；悟不自悟，因迷說悟。所以悟為迷之體，迷為悟之用，迷悟兩無從，個中無別共。無別共，撥不動，祖師不將來，鼻孔千斤重。
凡五，西蜀人也。示眾云：一向恁麼去底人，喚不回頭，腳跟下已吃三十棒了也；一向恁麼來底人，把捉不住，頂門上更與一錐。新天寧，因病識病，所以用榍出榍，須是恁麼人始得。還委悉麼？劍為不平離寶匣，藥因救病出金瓶。
示眾云：明明無悟，有法則迷，諸人向這立不得，諸人向這住不得。若立即差，若住即瞎，須是意不停玄，句不停意，用不停機。三者既明，一切處不用管帶，自然現前；一切處不用照顧，自然明白。雖然如是，須知有向上事始得。遂召大眾云：如何是向上事？乃云：久雨不晴。喝一喝。
示眾云：用機鋒，守癡兀；依理智，住玄默。坐在窠窟，縱饒不用機鋒，不守癡兀，不依理智，不住玄默，也未出得窠窟在。諸人作麼生出得窠窟去？良久，云：修羅捧日遮天面，忿怒那吒撲帝鍾。喝一喝。
示眾云：釋迦、彌勒，猶是他奴；臨濟、德山，是何草芥？向上一路，荊棘成林；更欲翻身，墮崖落壍；總不動著，當處活埋；生機臨時，卻成亂統，與儞諸人一時拈了也。恁麼也不得，不恁麼也不得，恁麼不恁麼總不得，作麼生？良久，云：穿耳胡僧葱嶺上，朝來蹈雪馬蹄輕。
示眾云：真實本有之事，不可妄求；見成難信之宗，終無所得。爰自雪山付囑，雞足授衣，晝渡重溟，夜航一葦，皆緣上祖不了，殃及兒孫。汝等諸人，各各如初心出家，如初心行腳，直須自重，莫受人謾，異時足下煙生，也怪天寧不得。
凡七，括蒼葉氏子。示眾云：佛說三乘十二分教，頓漸偏圓，癡人面前，不得說夢；祖師西來，直指人心，見性成佛，臨濟三玄，洞山五位，癡人面前，不得說夢。山僧恁麼道，還免諸方檢責也無？所以古人道：石人機似汝，也解唱巴歌；汝若似石人，雪曲也須和。還有和得底麼？若有，喚來與老僧洗腳。
示眾云：通身是口，說得一半；通身是眼，用得一橛。用不到處說有余，說不到處用無盡。所似六臂；不走不縛，垛根阿師，隨處負墮。且道過在甚麼處？儞若撿點得出，許儞具通方眼。
示眾，舉：璣和尚開座底？
師云：豈有第二人。
悟云：背後底壍？師便通書。
悟云：作家禪客。
師云：分付蔣山。
師到僧堂前，捧書問訊首座，忽然有省，遂辭親祝發，一錫湖湘，凡叢林有聲者，例造參扣。法無異味，如水乳合，眼空諸方，無可意者。遂歸桑梓，結茅於羗峰絕頂，不畜童仆，唯一繩床，客至，席地而已。
不下山者三年。大乘佛心才禪師屢邀不出，後修書責之曰：夫出家兒，既得安樂處，宜弘通大法以報佛恩。厭喧求靜，獨善其身者，豈智人達士乎？力挽之。
既出，首眾大乘，嘗問學者即心即佛因緣。時妙喜庵于洋嶼，師之友彌光與師書云：庵主手段與諸方別，可來少款。如何？師笑而不答。
光以計邀師飯，師往赴之。才及門，會妙喜為諸徒入室，師隨喜焉。妙喜問：僧問處諸佛出世，說法度人，天雨四花，地搖六震。當甚麼熱盌鳴聲？見天下宗師，大機大用，電卷風旋，云行雨施，如夢相似。說甚麼安居禁足、結制護生？謹守蠟人，無繩自縛，料掉沒交涉。直饒到此境界，方喚作衲僧平常行履處，未是宗門向上事。且作麼生是宗門向上事？欲言言不及，林下好商量。