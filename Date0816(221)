統紀通塞志曰：北魏太武始光二年，常辭曰：天垂象，見吉兇，圣人象之。
謂堯，唐帝名。舜，虞帝名。
見事苑。
淮南子曰：大廈成而燕雀相賀。注：廈，大屋也；燕雀喜大屋之成而得安。
前武帝紀：朕親登嵩山，乘屬在後，吏卒咸聞呼萬歲者三。
韓詩外傳曰：巖居穴處而王侯不能與爭名。
僧清順十竹詩：城中寸土如寸金。
世紀曰：少昊母曰女節，有星如虹下流，意感而遂生少昊。
莊子注曰：拊脾雀躍，形容其跳躍自樂意。
詩采蘋曰：于以采蘋，南澗之濱。于以采藻，于彼行潦。
詩正月曰：謂天蓋高，不敢不局；謂地蓋厚，不敢不蹐。
淮南子曰：九州之外乃有八殥，八殥之外有八紘。謂八紘與八荒同，猶言八方。
書湯誥曰：惟簡在上帝之心。注：簡，閱也。
伏以麥秀兩岐，正炎帝乘離之日；蓂敷八筴，喜摩耶毓震之辰。虔守常儀，特勤皈悃。切念等居五濁鄉，處三衣下。借潤于玉毫之彩，頂踵難酬；蒙耀于金臂之光，涓埃莫報。欣逢圣誕，恭集僧伽，掬香水以浴金軀，摘澗芹而修菲供，舉揚圣號，課誦真乘。庶幾傾蟻悃之情，於以答鴻休之庇。伏愿金軀再現，法浪重流，轉堪忍之凡倫，盡成法忍；滅有生之苦器，悉證無生。蕩開積劫之埃塵，洗出本來之面目。
後漢張堪傳曰：堪為漁陽太守，勸民農桑以致殷富。民歌曰：桑無附枝，麥秀兩岐，張君為政，樂不可支。
曰：炎帝乘離，執衡司夏。
帝王世紀曰：帝堯時，有草夾階而生，每月朔日生一筴，至月半則生十五筴。至十六日後，日落一筴，至月晦而盡。若月小，余乾而不落一筴。
西域記曰：唐言大術，或云大幻。
晉華嚴：摩耶夫人答善財言：我已成就大愿智幻法門，得此法門故，為盧舍那如來母，於閻浮提迦毘羅城凈飯王宮，從右脅生悉達太子，顯現不可思議自在神力。
易震卦本義曰：震，動也。其象為雷，其屬為長子。
見事苑。
孟子曰：墨子兼愛，摩頂放踵利天下為之。注：放，至也。
杜甫望野詩：唯將遲暮供多病，未有涓埃答圣朝。
大論曰：秦言眾。多比丘一處和合，是名僧伽。譬如大樹叢林，是名為林。
輔行曰：如來黃金色身，口業所說故也。
呂氏春秋曰：野人美芹，愿獻之至尊。注：至尊，天子也。言野人惟有芹以為美，欲將以獻之天子，其可乎？
東陽元凝齊諧記曰：董昭之過江，見蟻罥一短蘆，昭之救之。後系獄，蟻領群蟻穴獄，昭之遂得免。
鴻、洪相通，大也。休，美也。
傳燈錄曰：道明求法于六祖，六祖曰：那個是明上座本來面目？
伏以瑞啟商正，璇宇光昭于八日；祥符梵化，雪山行滿于三只。謹襲清規，爰昭丹悃，切念等永居黑夜，長背覺城，荏苒迷津，睹明星而莫悟；崎嶇險道，望雪嶺而難齊。幸大覺示成道之期，斯凡愚開自新之路。敬設伊蒲之供，恭繙貝葉之章，庶竭鄙誠，少酬慈廕。伏愿法螺永震，魔罥潛開，禪河濬萬派之波，覺樹敷塵劫之秀，同皈悟剎，共暢玄猷。
左注曰：夏正建子，商正建丑，周正建寅。
書舜典曰：璇璣玉衡，以齊七政。注：璇，美玉也。旋轉而衡平，以玉為璣。衡，謂渾天儀也。
事苑曰：僧只，此言無量。謂世尊經三僧只修行，自十信初發心，至世第一，名初僧只；從見道至第七地末，名第二僧只；從第八地至解脫道，名第三僧只。此三只外，方得成佛。
百丈山大智海禪師刱立叢林儀軌，名曰清規。
別傳注曰：遲留貌，又展轉義。
曉星也。修行本起經云：菩薩自知已棄惡本，無婬怒癡，生死已除，五陰諸種悉斷，無余栽孽，所作已成，智慧已了，明星出時，廓然大悟，得無上正真，為最正覺。
皈去來辭注：崎嶇，險也。
齋供食，曰伊蒲饌。後漢楚王映詣闕，以縑贖罪，詔報曰：王好黃老之言，尚浮屠之教，還其贖，以助伊蒲塞、桑門之饌。注：伊蒲塞，即優婆塞，此言近住，言受戒行，甚近僧住也。
名義集曰：多羅，舊名貝多，此翻岸。形如此方棕櫚，直而且高，極高長八九十尺，華如黃米子。有人云一多羅樹高七仞，七尺曰仞，是則樹高四十九尺。西域記云：南印建那補羅國北不遠，有多羅樹林三十余里，其葉長廣，其色光潤，諸國書寫，莫不采用。
東震丁壯陽之候，魄滿孤輪；西乾示終化之區，輝潛雙樹。深增孺慕，敬展梵儀。切念等沈幻化海，昧涅盤天，逐有執無，未識皈真之竅；出生入死，孰為永寂之元？惟我佛示大寂滅之場，作眾生真皈依之主。感恩若此，報德何從？茲當涅盤之辰，特陳清凈之供。
隨入功德。
伏愿曇花再現，金足雙彰，常闡圓音，開諸佛最後之秘藏；重炳慧焰，破眾生無始之迷關。十方普映慈輝，九界同沾法喜。
事苑曰：或云震旦，或云真丹，或旃丹，或指難，皆梵音訛轉，并飜漢地。西域記飜摩訶支那為大漢國。或謂日出東隅，其色如丹，故云震旦、真丹者，此皆訛說。
月體黑者謂之魄。死魄，朔也；生魄，望也。
事苑曰：西乾即天竺國五印土，或云西天。
見名義集。
詩棠棣注：孺，小兒親慕父母之意也。
梵語涅盤，此云滅度，謂除煩惱，度過生死故也。又涅而不生，盤而不滅，不生不滅，故名涅盤。
名義集曰：此云瑞應，般泥洹經云：閻浮提內，有尊樹王，名優曇盋，有實無華。優曇鉢樹有金華者，世乃有佛。
通載曰：佛告諸大弟子：迦葉來時，可令宣揚正法眼藏。爾時，迦葉在耆闍崛山賓鉢羅窟，睹勝光明，即入三昧，以凈天眼觀見世尊於熙連河側入般涅盤，乃告其徒曰：如來涅盤也，何其駛哉！即至雙樹間，悲戀號泣，佛於金棺內現雙足。
要覽曰：一、五趣雜居地；二、離生喜樂地；三、定生喜樂地；四、離生妙樂地；五、舍念清凈地；六、空處地；七、識處地；八、無所有處地；九、非想非非想處地。地有四義，謂住處攝治。
恭聞能仁應世，寂默證真，廓千界以居尊，撫四生而為子，形隨物現，元同非相之身；教逐機興，詎異無言之道？爰自法輪載轉，化迹彌隆。半字初談，譬擊蒙而靡倦；百金後寄，猶贖命以惟勤。普令煩惱之儔，安往曹植表曰：葵誠之傾葉，太陽雖不回光，然向之者誠也。
金風載發，適丁晦魄之期；玉露將濡，特示降神之旦。既懽忭以戴德，益肅恭以輸誠。切念等身居圣世，罪結冥司，冀脫苦輪，必藉仁風之披拂；欲登覺苑，全依慧日之炤臨。思曝獻而無從，幸河清之可值，爰遵梵軌，特薦心香。
叙佛事。
伏愿金錫垂光，明珠流焰，癡狂頓歇，開無始之鐵城；熱惱驟除，滅眼前之火獄。幽明咸利，水陵均資。
謂晦者，月之三十日也，言其月盡晦暗也。月之初生曰魄，月為陰精故曰魄。
莊子曰：風起北方，一西一東，有上彷徨，孰噓吸是？孰居無事而披拂是？注：披拂，搖蕩也。
毛詩曰：日居月諸，照臨下土。
列子曰：昔者宋國有田夫，常衣縕，僅以過冬。暨春東作，自曝於日，不知天下之有廣厦隩室，綿纊狐貉。顧其妻曰：負日之暄，人莫知者，以獻吾君，將有重賞。
王子年拾遺記曰：丹丘千年一燒，黃河千年一清。
又史：黃河清而圣人出。
見事苑。
新頒鳳歷，開景運于芳辰；肅啟龍函，萃繁禧于勝域。佛隨機現，道以時行。切念等迷幻化中，墮凡夫地，虛妄成相，若靈臺書一刻之云；流逸奔塵，如春雨漲千江之浪。韶華日邁，罪垢年深，乃于今歲更新之候，遂起方來自濯之思。爰凈梵壇，聿修清軌，禮三千之圣號，皈萬德之慈尊，專效仆仆之勞，庶表乾乾之敬。伏愿障隨寒盡，福逐春生，億萬生靈，同游妙莊嚴海；三千調御，共放不思議光。
左傳曰：少皞摯之立也，鳳鳥適至，故紀于鳥。歷，其帝少嘷靈臺，經之營之。
易曰無妄之災，謂不測之禍也。我本無妄為，而忽有不測之禍，尤難防也。
仰觀璿歷，漸屆更新之辰；俯演金科，小修送故之典。兢兢謝過，翼翼承恩。切念等虛度浮光，浪淹幻世，三百六十略，無一善之微長；一十二時數，起十纏之重障。幸喜歲華之結局，洊承韶景之問津，靜思據舊之非，盍盡自新之德？謹邀緇流，恭達素悃。入佛事。伏愿既往之愆，自今以雪；方來之祉，與時俱新。半點陽春，暢作和風之披拂；萬間廣厦，永依慈廕之帡幪。
見上。
楊雄曰：懿律嘉量，金科玉條。注：法令也。
詩小旻注：兢兢，戒也。
詩大明注：翼翼，恭慎之貌。
見要覽。
名義集曰：忿恚曰嗔，隱藏自罪曰覆，意識昏迷曰睡，五情暗冥曰眠，嬉游曰戲，三業躁動曰掉，屏處起罪不自羞曰無慚，露處起罪不羞他曰無愧，財法不能惠施曰慳，他榮心生熱惱曰嫉。
并見上。
禁足安居，乃我佛之清軌；識心達本，斯釋子之徽猷。道以人行，功由日進。切念等叨生末運，忝入空門，四事扶身，逐光陰而蹭蹬；六根吸影，馳幻惑以蹉跎。不仗禪那之功，安趨究竟之果？誓明己事，冀報佛恩。伏愿慈光廣被，圣力冥加，般若靈苗，藉真風而暢茂；菩提妙果，資法雨以圓成。更祈僧行安和，檀那迪吉，業山翻為福海，魔障轉作善緣。
見要覽。
詩角弓曰：君子有徽猷，小人與屬。注：徽，美；猷，道也。
增一阿含經云：一、衣被；云。慮異魔之作障，恐勝事之難成，云集僧伽，恭詣祠下，舉揚嘉號，諷演秘章，端伸虔禱之儀，愿賜感通之力，為功德主，作法輪王。允釋子之憑依，肅清魔黨；遵覺皇之囑累，廣轉食輪。僧海常安，檀門襲慶。
詩棠正受常得現前，魔軍無由伺隙，四病俱遣，默游自在之天；一念不生，頓入光明之藏。更祈色力永健，障緣弗侵，僧海享靖安之休，檀門沐清泰之祉。
左僖：信不由衷，質無益也。
棱嚴曰：眼、耳、鼻、舌及與身、心，六為賊媒，劫家寶。劫，強取也，奪去也。
見上。
唐馬周傳曰：君宰間不膠漆而固。
圓覺經疏曰：一、作病；二、任病；三、止病；四、滅病。
祖關難通，心冥而原無出入；禪制有限，期滿而似有始終。爰將非木非煙之香，用展克誠克敬之禮。切念質同樗櫟，名列苾蒭，掩關一室，期傳摩竭之心；攝念三秋，欲徹少林之髓。雖大愿未滿，幸此期告圓，既荷覆幬之休，敢後昭報之悃。
入佛事。
伏愿破是非關，開煩惱鎖，檀門恊慶，永結般若之緣；僧海咸安，坦游棱伽之岸。
莊子：惠子曰：吾有大樹，人謂樗。其大本擁腫而不中繩墨，卷曲而不中規矩。注：樗，惡木也。櫟，似樗木也。
要覽云：苾蒭，梵語也，是西天草名，具五德故，將喻出家人。
事苑曰：梵云摩竭陀，此云文物國。揜室，言世尊禪定於普光法堂也。西域記云：昔如來於摩竭陀國初成正覺，梵王建七寶堂，帝釋建七寶座，佛坐其上，於七日中，思惟是事。義同揜室也。
見上。
曰：譬如天地之無不持載，無不覆幬。
名義集云：正言李白詩：長劍一盃酒，男兒方寸心。
濫廁空門，忝權院事，三尊覆育，思結草而奚從；四事資成，愧
素飱而無補。不崇善利，曷報慈仁？茲者恭遇入事。
伏愿加護念心，垂正覺眼，魔障冰釋，僧園永絕於非殃；善緣日增，清眾同安於法化。
會古通今記云：三尊即目佛、法、僧寶，世所仰重，故名為尊。
左傳曰：晉魏顆，武子之子。初，武子有嬖妾，無子。武子疾，命顆曰：必嫁是。疾病，則曰：必以為殉。及卒，顆嫁之，曰：疾病則亂，吾從其治也。及敗秦師于輔氏，獲杜回，秦之力人也。顆見老人結草以亢杜回，杜回躓而顛，故獲之。夜夢之曰：余而所嫁婦人之父也，爾用先人之治命，余是以報。
見上。
詩伐檀曰：彼君子兮不素飱。注：素，空餐食也。
又孟子注：無功而食祿，謂之素飱。
伏以法典弘開，援眾生於塵勞海上；心精邃格，禱諸佛於大寂光中。冀消宿垢於生前，用植正因於身後。切念濫受田衣，慚窺剎影，耽人著我，縱三毒以成愆；背覺合塵，恣六根而起業。必浣衣，方堪染色；如漏器，曷貯醍醐？不憑懺悔之門，難達菩提之路。是以延集同袍，就于本庵大殿頂禮部，諷演秘章，凈嚴懺室，旋寶旛而皈敬，歌梵唄以贊揚。叩普賢之愿王，下臨象馭；祈韋將之冥力，俯鎮魔軍。萬德洪名，極一心而頂禮；多生罪相，罄卅卷以敷宣。酌水焚檀，少彰盈缶之敬；摘葵烹茗，聊陳及物之儀。既畢懺摩之功，仍修瑜珈之典。甘露雨注，息徹熱而清涼；法食云屯，止饑虛而飫足。以茲微善，少植凈因。伏愿寶掌放光，蓮眸垂鑒，罪花凋謝，恒長覺樹之根；慾海乾枯，早沾法流之水。魔軍遠遁，色力彌堅，誓轉不退之輪，竟成極樂之果。
見要覽。
白孔六帖曰：兄弟曰同袍。
謂梵音曰梵唄。梵語云唄者，華言止斷外事。外事止斷時，任為佛事。唄者，贊詠之聲也。若曹子建游魚山，忽聞空中梵天之音，清響哀惋，獨聽良久，乃舉其節，寫為梵唄，自此始也。
見上。
易比卦曰：有孚盈缶，終來，有他吉。傳：誠信充實於內，若物之盈滿於缶中也。
大悲愍俗，權垂救過之方；凈德難成，特修自新之法。冀袪宿障，謹露心章。切念爰居爰處，不識不知，行寡悔，言寡尤，弗慎厥德；縱敗度，欲敗禮，速戾于躬。靜言思之，何所禱也？幸有懺摩之典，可為解脫之門。
入佛事仝前。
伏愿五眼洞彰，六通廣攝，罪山摧滅，消點雪于紅爐；道岸允登，度片舟于黑海。萃盈門之茂祉，篤歷世之繁禧。
官家改：切念濫沾圣澤，忝列儒紳，身心意知，未能克明其德；祖聽言動，猶恐數違於仁。
女流改：切念三從劣品，五障微軀，愚而無知，安能察理而動？懦而弗立，何以守仁而居？
見詩擊鼓。
見詩皇矣。
論語：子曰：多聞闕疑，慎言其余，則寡尤；多見闕殆，慎行其余，則寡悔。言寡尤，行寡悔，祿在其中矣。
書太甲曰：王拜手稽首曰：予小子，不明于德，自底曰：婦人幼從父，嫁從夫，夫死從子。是故有三從之義。
法華云：一、不得作梵天王；二、不得作帝釋；三、不得作魔王；四、不得作轉輪圣王；五、不得作佛。
大教遠流，示一乘皈元之路；神功叵測，開眾生方便之門。竭蟻悃以皈依，冀鴻休之加被。切念忝處人倫，濫沾圣化，無明內障，日增有漏之因；妄境外搖，愈積無央之垢。竛竮于崎嶇道上，那得皈來？耽著于敗朽宅中，難求出離。欣逢圣教，敢不傾心，是以虔向今年庵，免如火宅。
法苑珠林云：一、饑饉災；二、疾疫災；三、刀兵災。
尚書曰：一曰壽；二曰富；三曰康寧；四曰攸好德；五曰考終命。
大乘本經注：恩有四種：一、父母；二、師長；三、國王；四、施主。
恭轉契經，幸成圓滿之行；虔陳法務，庶作究竟之功。抒誠已竭于一心，昭告敢辭于三瀆。切念是名凡夫，未離業網，黑愆滋于識浪，寡之未能；白法障于迷關，成之弗逮。幸逢圣典，獲竭鄙誠。是以先於經，迄今諷誦告完，敬涓叙佛事。
伏愿入不二門，游莊嚴海。娑婆穢土，潛消五濁之根；極樂凈邦，早下九蓮之種。更祈介爾景福，錫之天年，釀作一門之休，衍為奕世之慶。
名義集云：梵語修多羅，此云契經，謂契理合機之教。
易蒙卦曰：蒙，亨。匪我求童蒙，童蒙求我。初筮告，再三瀆，瀆則不告。利貞。
統紀云：梁帝初為雍州刺史，時夫人郗氏性酷妒。既亡，至是化為巨蟒，入後宮，通夢於帝，求拯拔。帝閱佛經，為制慈悲道場懺法十卷，請僧懺禮。夫人化為天人，空中謝帝而去。
毛詩曰：神之聽之，介爾景福。注：介、景皆大也。
後楊秉傳曰：臣奕世受恩。注：奕，重也。
生緣有節，喜添海上之籌；至道無聞，深懼岸邊之樹。爰皈圣典，用報親恩。切念陶質乾坤，鑄形父母，眇茲壽命，幾同井上之藤；紛爾根塵，大似鏡中之影。韶光迅而弗待，善行缺而未修，倏臨十之辰，爰效三皈之悃。
叙佛事。
伏愿福慧上嚴于二親，悔尤下消于一己。曰富曰壽，祉茂集于盈門；爾熾爾昌，善慶流之奕世。
昔有人隱海上，聞海中有人語曰：每逢一紀，則添一籌，今不覺滿屋矣。注：一紀，十年也，籌已滿屋，不知幾多年。
涅柈經壽命品云：是易壞猶如河岸臨峻大樹。
賓頭盧為優陀延王說法經云：我今為王略說譬喻，王志心聽。昔日有人，行在曠路，逢大惡象，為象所逐，狂懼走突，無所依怙。見一丘井，即尋樹根，入井中藏。上有黑、白二鼠，牙嚙樹根，此井四邊有四毒蛇欲螯其人，而此井下有三大毒龍，旁畏四蛇，下畏毒龍，所攀之樹，其根動搖，樹上有蜜三兩滴墮其口中。于時動樹，敲壞蜂窠，眾蜂散飛，唼螯其人，有野火起，復來燒樹。大王！當知彼人苦惱不可稱計，而彼人得味甚少，苦患甚多。
前定錄曰：表叔遇異人，得書云：每受一命，即開一幅。累任皆驗。一日晨起，巾櫛一物墮鏡中，如蛇而有四足，驚而疾，數日卒。留書尚多，妻開視之，皆空紙也，最後一幅畫蛇盤鏡中而已。
見上。
世壽倏臨，已屆懸弧之旦；親恩未報，聊陳用禴之儀。特露微誠，端申片楮。切念受形二親，皈命三寶，浮光隙影，莫識常住之天；圓頂方袍，濫廁伽藍之地。奚酬罔極之慈恩？惟賴大悲之正典。
入佛事。
伏愿得金剛身，續佛慧命，二親普報，咸覲無量壽如來；九有同資，共逢消災障菩薩。
記內則曰：男子生，桑弧蓬矢六，以射天地四方。天地四方，男子所有事也。故必先有志於其所有事也。
易既濟卦：東鄰殺牛，不如西鄰之禴祭，實受其福。
日用小清規云：出塵離俗，圓頂方袍。
母兮育我，深同地載之恩；子之報親，端藉佛慈之力。已滿三年之素食，恭昭一日之赤誠。切念身非我有，形藉親生，即捐我肢發膚，似大海難酬一滴；雖竭吾精神志慮，豈寸草可答三春？惟我佛啟方便之門，乃人子竭孝思之路。是以先于日白佛持齋，屆今三載已滿，延僧閱誦妙法蓮華經部、盂蘭盆經五千四十八卷，誦功告畢，謹涓日，仍延僧于家啟建完齋報母道場。
入佛事。
血海翻作金池，罪山化為福聚，北堂日永，長娛萊子之衣；西國蓮生，獲繼韋提之跡。
詩伯兮曰：焉得諼草，言樹之背。注：背，北堂也。
高士傳云：老萊子孝養親，年七十，父母猶存。身著五色斒衣，為嬰兒，戲於親前；取食上堂，詐跌臥地，為兒啼，欲親之喜。
落成，幸遂萬間之庇；龍神擁護，實資三寶之功。俯陳玉楮露心詞，仰叩金蓮敷妙相。切念草茅賤品，蓬蓽微生，兔守舊居，似匪蓋頭之所；鳩工新室，欲為容膝之安。豈無冒禁之虞？喜值落成之日，爰就蝸宇，特建道場。
入佛事。
修茲寸善，答龍之私庇，酬天地之恩光。伏愿預慶戶牖之綢繆，永協室家之和好。若去若來若坐臥，俱賴帡幪；曰壽曰富曰康寧，多所饒益。
左襄：楚子成章華之宮，愿與諸侯落之。注：宮室始成，祭之曰落。
杜甫詩：安得廣厦千萬間，大庇天下寒士俱歡顏。
記儒行曰：儒有一畝之宮，環堵之室，蓽門圭竇，蓬戶甕牖。
韓非子曰：宋有耕者，兔走觸株，折頸死。因釋耕守株，冀復得兔。
傳灯錄云：德山後到溈山，山謂眾曰：是子將來有把茅蓋頭，罵佛罵祖去。
尚書：驩兜曰：都！共工方鳩僝功。注：鳩，聚也。
韓詩外傳曰：楚莊王聘北郭先生，曰：臣有箕帚之婦，愿入計之。即謂婦：楚欲以我為相，如何？婦曰：結駟列騎，所安不過容膝；食前方丈，所甘不過一肉之味，而殉楚國之憂，可乎？於是遂不應聘。
韓非子曰：儒以文亂法，俠以武犯禁，而人主兼理之，此所以亂也。
見上。
詩鴟鴞曰：徹彼桑土，綢繆牗戶。注：徹，取也。桑土，桑根也。綢繆，纏綿也。
見金剛經。
并見上。
昔不堪其憂，因啟更新之役；今得安所適，實依覆燾之恩。謹卜良辰，特陳謝悃。切念肯堂念切，筑室計疏，歷涉星霜，可奈否傾之險；帡幪風雨，欲為革故之圖。乃辟舊基，載營新宅。既遂落成之喜，尤深犯禁之虞，乃延僧眾恭修釋典。
入佛事。
以茲寸善，仰答天慈，俯酬地德，安方隅之禁，謝龍神之休。伏愿金帛恒足，門閭有光，俾壽俾昌，益衍莊椿之筭；以嗣以續，更新燕桂之榮。
見上。
書大誥曰：若考作室，既*底法，厥子乃弗肯堂，矧肯構？
詩斯干曰：筑室百堵，西南其戶。
易否卦：傾否，先否後喜。傳：上九，否之終也，物理極而必反。
易革卦傳曰：革者，變其故也。
并見上。
晉王戎曰：計筭金帛，有如不足。
莊子曰：上古有大椿者，以八千歲為春，八千歲為秋。
見詩良耜。
竇禹釣、侃、偁、僖，五代末，相繼登科，時謂竇氏五龍。馮道詩云：燕山竇十郎，教子以義方。靈椿一株老，丹桂五枝香。
伽藍地上，偶葺蓋頭之所；善逝座下，庸申稽首之恭。俯露丹誠，仰塵紺鑒。切念塵寰擾擾，世路孜孜，幸就般若緣中，普資眾力；便向菩提場里，立豎把茅。既遂落成之功，敢後報德之典。
入佛事。
以茲寸善，仰答三寶之帡幪，廣酬萬靈之護衛。伏愿皇圖永固，帝壽益堅，居者以安，共游三摩之域；施者蒙利，同成解脫之因。合境而共沐殊休，有生而咸沾至澤。
見上。
謂如來十號之一也。
并見上。
智論云：一切禪定攝心，皆名三摩提。
相好莊嚴，已盡葵傾之懇；齋饈肅列，爰申曝獻之恭。顒若有孚，儼然如在。切念受下劣身，乏大人相，睹紫磨之色，曷勝只承？望白毫之光，徒切悲仰。是以敬于像一尊，造功既畢，仍延僧建開光植福道場。
入佛事。
俯修微善，仰答洪休。伏愿悟真空相，獲法性身，備二嚴之資，遍游覺苑；消五濁之穢，恒處凈邦。
并見上。
易觀卦：有孚，顒若。
涅盤經云：一、智慧莊嚴；二、福德莊嚴。
烹茗途次，已濡渴者之甘；修齋谷辰，愿薦凡夫之悃。俯遵梵典，仰叩皇覺。切念片善未聞，寸陰空過，驅馳逆旅，似渴鹿逐陽焰之光；窮困他鄉，如涸魚思海波之潤。欲求善緣之克就，必須檀度之早修，是以就于施茶三載。今已告完，謹擇日延請緇流，宣揚洪典。
入佛事。
伏愿入清涼池，得甘露味，頓消三障，常離苦海之波；廣備二嚴，永滋盈門之慶。
見上。
左傳杜注：逆旅，客舍也。正義云：逆，迎也。旅，客也。迎止賓客之處也。
棱伽云：譬如群鹿為渴所逼，見春時焰而作水想，迷亂馳趣，不知非水。
莊子曰：泉涸，魚相與處於陸，相呴以濕，相濡以沫，不如相忘於江湖。
華嚴孔目云：一、皮煩惱障；二、肉煩惱障；三、心煩惱障。
見上。
超娑婆之苦海，須憑僧力共攜；結般若之善緣，必藉食輪先轉。蓋僧為福田之最，而食為供養之先，不設潢污之饈，曷表藿葵之悃？
入事。
伏愿長菩提芽，碎煩惱殼，福云來集，人無鳴豫之兇；魔罥潛開，家有傾否之利。
左隱三年曰：茍有明信，澗谿沼沚之毛，蘋蘩薀藻之菜，筐筥錡釜之器，潢污行潦之水，可薦於鬼神，可羞於王公。
易豫卦：初六，鳴豫，兇。傳曰：初六，以陰柔居下，四豫之主也而應之。是不中正之小人，處豫而為上所寵。其志意滿，極不勝其豫，至發於聲音，輕淺如是，必至於兇也。鳴，發於聲也。
并見上。
等長居穢土，久困迷途，五欲內馳，那下菩提之種？六塵外閟，難長功德之林。嗟度苦而何期，幸超生之有筏，依如來之弘愿，修凈土之微因。
入事。
伏愿穢障潛消，福基永固，八德池上，花開九品之蓮；七寶堦前，佛援一生之記。廣資含識，同證菩提。
天臺四教儀云：一、色；二、聲；三、香；四、味；五、觸欲也。
稱贊凈土經云：一、澄凈；二、清冷；三、甘美；四、輕輭；五、潤澤；六、安和；七、除患；八、增益。
聞其聲，食其肉，豈君子之忍心？放之山，畜之池，乃仁人之厚德。蓋有知必為同體，而血屬皆我宗親，夫豈望報于持環？實將興仁于解網。
入事。
伏愿悟無生之旨，證不壞之身，世壽益堅，長趨菩提之路；色身常健，益弘普濟之舟。更祈所放生命，入林密，入山深，各得其所；在囿伏，在沼躍，惟適之安。同登解脫之門，共入安養之國。
孟子曰：聞其聲，不忍食其肉，是以君子遠庖廚也。
後漢楊寶，年七歲，行於華陰山，見一黃雀被瘡，為螻蟻所傷。哀而憐之，收巾箱中，采黃花餧之。經十余日，瘡愈，旦去暮來。一旦變為黃衣童子，與玉環一雙，報之曰：好掌此環，子孫累生為三公。
殷湯王出野，見獵人張網四面，祝曰：從天降，從地出，從四方來者，皆罹吾網。湯嘆曰：盡之矣。乃去其三面，改祝曰：欲左左，欲右右，不用命者入吾網。諸侯聞之，曰：湯德至矣盡矣，以及禽獸。
并見孟子。
叨居人道，久絆世緣，名韁利鎖，長為禁錮之因；慾海愛河，永作沈溺之苦。思解脫而何由？幸皈依之有在。得逢善友，遂入緇流。草長佛殿前，既從茲而芟去；華開寶池內，愿自此而培成。謹於是日，恭設凈供一堂，奉佛及僧。夜設甘露法食，普資凡圣，同飱法食，各獲超昇者。伏愿云云。
前叙傳曰：貫仁義之羈絆，系名聲之利鎖。
前武帝紀曰：諸禁錮及有過者，咸蒙厚賞。
薦亡通用，但疏內用亡者名。
覺明既晦，煩惱斯興，如云障空而莫窺妙躰，似垢蒙境而弗露元明，作苦輪之根株，為黑業之種子，乃于今辰，仗僧修禮三昧水懺上卷，假茲妙典，罄我鄙誠，一卷功周，少申回向。伏愿悟一乘之玄猷，破三惑之重翳，能所弗立，分別之念不生；心境俱融，憎愛之情立盡。
智論曰：黑業者，不善業，果報地獄等受苦惱處，是中眾生以大苦惱悶極，故名為黑。受善果報處，所謂諸天，以其受樂隨意自在明了，故名為白業，是業是三界天。
法華曰：一乘者，佛乘也。乘，即運載之義。佛說一乘之法，為令眾生依此修行，出離生死苦海，運至涅盤彼岸。
天臺四教儀集注云：一、見思惑；二、塵沙惑；三、無明惑。
全因煩惑，遂造業端，識根塵而熾然，是非妄起；身口意之紛若，過惡橫生。似密網之難逃，如黑風之漂墮，乃于今辰，仗僧修禮三昧水懺中卷，假茲妙典，罄我鄙誠，中卷功周，少申回向。伏愿成二嚴因，銷三業罪，惑隱或顯，咸睹光明之天；若重若輕，迄臻粹白之域。
見上。
等全因業網，遂受報緣，苦樂殊途，同為系縛之果；升沈異致，咸非解脫之區。嗟爾六道之循環，痛哉三途之苦惱，乃于今辰，仗僧修禮三昧水懺下卷，假茲妙典，罄我鄙誠，下卷功周，少申回向。伏愿高超三界，徹證三空。現身乃至後身，悉獲清凈；正報以及依報，并妙莊嚴。
見要覽。
謂環圓物也。以其過而復始，旋轉不停，故曰循環。
刊定記曰：一、我空；二、法空；三、俱空也。
薦亡通用，但中用亡者名。
遠背一真，自違三寶，因果全昧而長墮疑城，懺悔不聞而久居業網。嗟罪山之既聳，憂苦海之莫窮，乃于今辰，仗僧修禮梁皇懺法一卷，假茲妙典，罄我鄙誠，一卷功周，少申回向。伏愿入三寶之信門，皈一乘之正路，疑根永斷，頓窮一翳之空花；業障速清，竟滅一漚之幻影。
華嚴演義鈔云：無二曰一，不妄曰真。
見圓覺經。
煩惱根深，菩提種瘁，不發大心，安能立無邊之弘愿？全局劣見，何以成回向之殊因？乃于今辰，仗僧修禮梁皇懺法二卷，假茲妙典，罄我鄙誠，二卷功周，少申回向。伏愿覺心不昧，愿力益弘，增長二嚴，合怨親而普利；成就二行，盡恩有而咸資。
見上。
華嚴經疏云：一、頓成諸行；二、徧成諸行。
恣逞邪思，橫起妄業，墮鬼鄉，沈地獄，若響之應聲；居人道，入旁生，如形之有影。苦劇而無可告，緣會而弗容逃，乃于今辰，仗僧修禮梁皇懺法三卷，假茲妙典，罄我鄙誠，三卷功周，少申回向。伏愿除三毒根，裂三業網，依止俱凈，長屏災橫之憂；自他兩忘，永消障礙之苦。
眾生之業力無窮，地獄之火輪偏熾，非諸佛垂光，何以遽息其熱惱？非一念改悔，莫由頓沃于清涼，乃于今辰，仗僧代為亡某修禮梁皇懺法第四卷，假茲妙典，罄我鄙誠，四卷功周，少申回向。伏愿火城焰熄，刀樹鋒摧，金地全彰，微風動寶林之韻；鐵圍弗現，甘露流碧沼之波。
妄起三毒，恣縱六根，觸惱之情，既結而弗釋；怨恨之業，愈增而不休。六道因之以循環，三途由之而沈墮，乃于今辰，仗僧代為亡修禮梁皇懺法第五卷，假茲妙典，罄我鄙誠，五卷功周，少申回向。伏愿施報俱忘，自他兩利，歡喜如初地，同游不諍之天；無礙若太虛，共入真空之境。
由貪嗔癡，動身口意，出乎爾，反乎爾，往復之勢必然；朝如斯，夕如斯，報施之情何已。一事而懷終身之恨，片時而結萬世之冤，乃于今辰，仗僧修禮梁皇懺法第六卷，假茲妙典，罄我鄙誠，六卷功周，少申回向。伏愿怨同霧釋，疑若冰融，不二之門，坦然共入；皈元之路，廓爾同趨。
見孟子。
欣逢大教，時念圣恩，喜眾力以同修，實非浪舉；發弘愿于無盡，乃暢本懷。感天恩而思酬，荷僊力而起敬，乃于今辰，仗僧修禮梁皇懺法第七卷，假茲妙典，罄我鄙誠，七卷功周，少申回向。伏愿不虛一期之慶，堪報三寶之恩，悟法界性而本圓，永滅七情之漏；入金剛心而不壞，頓圓七覺之功。
群書拾唾曰：喜、怒、愛、苦、哀、惡、欲也。
法界次第云：一、擇法覺分；二、精進覺分；三、喜覺分；四、除覺分；五、舍覺分；六、定覺分；七、念覺分。
處大造間，居凡夫地，若修羅，若魔屬，咸沾覆護之功；若人道，若龍神，并荷陶成之德。倘非皈佛之忱，曷展報恩之勤？乃于今辰，仗僧修禮梁皇懺法第八卷，假茲妙典，罄我鄙誠，八卷功周，少申回向。伏愿度業障海，出塵勞鄉，八邪并銷，剪盡參天之荊棘；八識俱破，永亡滿眼之空花。
補注云：一、邪見；二、邪思惟；三、邪語；四、邪業；五、邪精進；六、邪定；七、邪念；八、邪命。
宗鏡錄：一、眼識；二、耳識；三、鼻識；四、舌識；五、身識；六、意識；七、末那識；八、阿賴耶識。
見上。
三途未可異觀，六道俱為一躰，無常迅速，寧肯遲留？有為非堅，豈容貪著？賴茲運力，執勞之眾，克成修因，感果之資，乃于今辰，仗僧修禮梁皇懺法第九卷，假茲妙典，罄我鄙誠，九卷功周，少申回向。伏愿除有漏網，出無常坑，九結頓亡，迥登解脫之域；九界不滯，直取菩提之場。
阿毘達磨集論云：一、愛結；二、恚結；三、慢結；四、無明結；五、見結；六、取結；七、疑結；八、嫉結；九、慳結。
見于上。
忍苦披誠，捍勞修懺，善根所集，詎可局于一人？善愿所弘，必當廣為六道。且法化之流，深恐或絕，則囑累之托，何敢不誠？乃于今辰，仗僧修禮梁皇懺法第十卷，假茲妙典，罄我鄙誠，十卷功周，少申回向。伏愿修究竟之行，獲圓滿之功，十號俱彰，克成無上之妙果；十身并顯，廣度無邊之眾生。
見要覽。
華嚴教門指掌云：如來十身：一、菩提身；二、愿身；三、化身；四、力持身；五、相好莊嚴身；六、威勢身；七、意生身；八、福德身；九、法身；十、智身。