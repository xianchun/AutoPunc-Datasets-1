三、精持廣利二：初、略敘標舉常不輕者，釋迦前身威音王時，精持妙法，廣施利導之跡也，以佛性義遍記四眾，於善則拜，逢恚不怒，一切見敬，故號不輕。不專讀誦，以持無相經，確忍罵辱，以持無我行，無相無我，所謂精持也。於萬億歲廣說是經，化萬億眾，令住正道，使上慢者信伏隨從，使畢罪者還得道果，所謂廣利也。蓋前之持經，具五種功，雖圓而未精；前之蒙利，獲六千德，雖勝而未廣。以有人法之緣影存焉，必蘄造於無相無我之妙，其於讀誦不知所專，不知所忘，其於四眾不知所敬，不知所慢，使妙行遍彰，億眾自化，敬慢之心、罪福之跡，凡所謂人法緣影者，皆㳷然於正遍正等之域，然後為精廣，茲實持經之盡道也。故勸持之文終於此品。
二、依文正釋五：初、牒前持毀爾時，佛告得大勢菩薩至眼、耳、鼻、舌、身、意清凈。
謗毀之罪，如末與說。聞持之禮，如說。將顯精持，先舉此者，所以警眾，使知持毀之報不謬，而深信精持廣利也。得大勢，即大勢至也。
二、精持遠因六：初、所師之佛得大勢！乃往古昔至國名大成。
緜歷往古事千億佛，無相無我，精持廣利，非具法力大勢，難勝其任，故告得大勢菩薩也。威音王者，以大音聲普遍世界，為諸法王說法無畏也。故不輕既得其道，即能於眾說法，心無所畏。劫名離衰，謂世道交興。國名大成，言正化無缺。
其威音王佛至說應六波四眾至教化阿耨多羅三藐三菩提。
此明廣利成人之德。雖歷惡緣，其利不失。
得大勢！於汝意云何至不退轉者是。
此文漏闕，句義不分，合依正法華云：師子月等五百比丘、比丘尼。又加優婆夷，乃成四眾。正法華云：五百清信士、五百清信女。
得大勢！當知至常應受持、讀誦、解說、書寫是經。
結顯廣利，勸令精持也。
五、以偈重宣三：初、頌精持遠因爾時，世尊欲重宣此義，而說偈言：過去有佛至疾成佛道。
將導者，後曰將，前曰導。言威音以神智妙力，前後導達群生，使趨於道也。計著於法，謂拘墟束教，迷佛性義也。其罪畢已等者，謂慢眾畢是罪已，復遇不輕，臨終聞經，而教化成就也。不輕命終，值無數佛，即日月燈、云自在等。
彼時不輕至聽法者是。
我於前世至如是經典。
結顯廣利也。令住涅盤，謂令得真常道果也。
億億萬劫至疾成佛道。
勸令精持也。以億劫乃聞，億劫乃說，故當生難值想，而深信精持，以成就佛道也。顯妙勸持文終於此。
三、流通分二：初、敘義分科自發起，付授，其余六品全體前法，示現行境，流通此道，名以行契智常然大用之門。蓋藥王、妙音、觀音、妙嚴化跡皆現實相行境，以契前智境，而終於普賢常行，故名常然大用。
二、依科別釋八：初、發起流通二：初、敘義正宗既終，意將傳付利澤萬世，是以菩薩伸請，如來即現神力嘉贊經德，以發起群心，使廣流布，故名，而為發起流通也。
二、釋文四：初、菩薩伸請爾時，千世界微塵等菩薩摩訶薩至而供養之。
即佛所化眾，於前顯跡勸持，於此伸請流通也。廣說，即利他；受持，即自利。
二、神力嘉贊二：初、神力顯勝六：初、現舌放光爾時，世尊於文殊師利等至皆悉遍照十方世界。
出廣長舌，上至梵世者，現辨說之神力也。放無量光，遍照十方者，現智照之神力也。將贊經德，先現神力，始自出舌放光，以至震動諸天，通達佛土。終乃結云：若以如是神力，於億萬劫說此經德，猶不能盡者。極顯斯經勝妙也。
如來神力，乃法界體中無作妙用。華嚴云：幻師之幻法，能現種種事，修羅變作身，齊等須彌山，龍王瞬息雨，悅澤遍天下。彼具貪嗔癡，神力尚如是，何況法界慧，具足自在力？然則舌至梵世，光遍十方，特法界慧中一微用耳。舊住菩薩，即在此娑婆下方住者。梵世，即初禪天。
眾寶樹下師子座上至然後還攝舌相。
此釋迦分身。諸佛亦以同道助發。
一時謦欬，俱共彈指至地皆六種震動。
於數寸之舌，現至梵世，一會之頃，現百千歲。又一謦欬彈指，而其聲能遍十方，震大地，皆顯神力勝妙也。
其中眾生天、龍、夜叉至皆大歡喜，得未曾有。
十方異界，眾生礙心，而能見此娑婆佛事，乃因佛神力，假彼通力，蓋顯勝妙也。
即時，諸天於虛空中高聲唱言至皆共遙散娑婆世界。
此皆神力或使。
所散諸物，從十方來至如一佛土。
此又神力變現。
爾時，佛告上行等菩薩大眾至說此經功德猶不能盡。
上行，即涌出眾首也。舌相之廣，身光之遠，一謦欬，一彈指，而能動六震，感諸天，以至合異達礙，則神力可謂至大。而不能說盡經德者，如來一切深妙功德盡萃此經，不可勝窮故也。
以要言之至皆於此經宣示顯說。
所有之法，即道場所得者。自在神力，即稱性示現者。秘要之藏，即法之不可示者。甚深之事，即心之不可傳者。皆於此經盡之，所以功莫盡說也。
是故汝等至諸佛於此而般涅盤。
當知是處已下，明諸佛修證，始終不離此法，故所在之處皆應欽奉。
四、以偈重宣三：初、頌神力顯勝爾時，世尊欲重宣此義，而說偈言：諸佛救世者至地皆六種動。
頌現舌放光，現聲震動。
以佛滅度後至不可得邊際。
頌結顯經德。
能持是經者至教化諸菩薩。
成佛之道，分身之理，教化之法，皆不離此。
能持是經者至亦令得歡喜。
道得其傳稱佛心故。
諸佛坐道場至一切無障礙。
能持是經，則一切徹了，左右逢原，復何障礙？
於如來滅後至畢竟住一乘。
上皆贊發流通之德也。下結勸。
是故有智者至決定無有疑。
二、付授流通二：初、標敘以言托之，曰囑；以法系之，曰累。欲使傳續妙法，利達無窮，故曰囑累而為付授流通也。然法會未終，遽說囑累者，此經以智立體，以行成德，前之開佛知見，明一大事，立體之法既備，故說囑累，以明佛佛授手之要止此而已。後之以行成德者，唯體前法，推而行之，更無別法，既無別法，則於此囑累宜矣。華嚴有三十九品，敷列修進至等覺位終，才三十七，遂即囑累流通，而後說普賢常行及善財南游二品，亦以前法既備，後唯躡前以成行德，更無別法故也。
又前彰智境，所以簡情顯解；後示行境，欲其解終趨行，故於此辨焉。所謂行境者，無復簡顯，無復情解，唯全體運用之而已。觀曰：若不洞明前解，無以躡成後行。又須忘絕前解，然後能入行境。是故行由解成，行起解絕，則後之行境非言所及，非解所到，亦非囑累所能相授矣。學者當進乎此。闍那笈多後翻此經，移置卷末，失華嚴之旨矣。
二、釋文六：初、世尊囑累爾時，釋迦牟尼佛至令一切眾生普得聞知。
再三摩頂，示諄勤也。首楞嚴等諸秘密教謂之佛頂，表無上法。諸佛授記、付囑，皆摩其頂，表授無上法也。無量菩薩，即從地涌出者。
所以者何至示教利喜。
所以令其廣宣此法者，使學如來三行，與諸眾生施大法利也。一、大慈悲行，平等滋濟；二、無慳吝行，竭內外財；三、無所畏行，不憚煩難。如是乃能與諸眾生三種智慧：佛智，離二乘見；如來智，離菩薩見；自然智，離諸證取，不由他悟，通唯一乘實智也，但隨德用異稱耳。信如來智慧，謂能信種智，趣向一乘者，當為說是經，令得佛慧而不滯二乘也。余深妙法，指權漸教也。亦曰深妙者，是法皆為一佛乘故。
汝等若能如是，則為已報諸佛之恩。
乃所謂將此深心奉塵剎也。
時諸菩薩摩訶薩至愿不有慮。
佛三囑以示勤，眾三反以示敬。
爾時，釋迦牟尼佛至多寶佛塔還可如故。
令分身各還者，示法得其傳，化身遂隱。留寶塔如故者，以後說未周，尚須圓證。
說是語時至聞佛所說，皆大歡喜。
一喜遣化，達隱顯之道，二喜留塔，得復聞之法。