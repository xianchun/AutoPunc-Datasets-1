一、釋品來意；二、正釋品；三、入文。第一、品來意者：一、成前入中道也；二、成前圓教有疾菩薩慰喻也；三、成有疾菩薩中道觀而自調伏也；四、成室外，用圓中道彈諸菩薩。是則成前四義，同令入今不二法門也。
第二、釋品者，然門有多義，人亦不同。今略明十種四句，簡其同異，然後釋品也。
第一四句者：一、偏門入偏理，三藏三乘是也；二、圓門入偏理，三乘聞圓而入偏者是也；三、偏門入圓理，二乘根敗，高原不論入義，三藏菩薩不妨論入也；四、圓門入圓理，即入佛慧，菩薩是也。後二句是今入不二法門也。
第二四句者：一、次第門入次第理，別教菩薩入初地者是也為二。是三業皆無作相，身無作相即口無作相，口無作相即意無作相，是三業無作相即一切法無作相，能如是隨無作慧者，是為入不二法門。
上善者，觀三諦順理，此善最上，從此為名。三業是三，何得為二？亦同前解，以其身非口，口非身，意非口，別異故，論其二。又身、口是色法，意是心法，色、心為二，以其二故，能動外相。若入一實理中，尚無三業差別，何得三業作相？作相性與三業性無二無別，名不二門。上來善眼明一相無相，入平等相，此從無相門入四種、空種，如虛空相。此從空三昧入此中，明三業無作即一切無作，從無作入三門乃殊，同緣中道，入實相中不二門無異也。
福田菩薩曰：福行、罪行、不動行為二。三行實性即是空，空則無福行、無罪行、無不動行，於此三行而不起者，是為入不二法門。
福田者，相如上須菩提中說。福行者，十善福也。罪行者，十惡業也。無動具取四禪支林功德為福也。又云三禪中皆非無動，初禪覺動，二禪喜動，三禪樂動，四禪四空方為無動。不見此二相，則不見動與不動，深達動性即不動性，尚不起不動行，何況罪福動行耶？是入不二門。
華嚴菩薩曰：從我起二為二。見我實相者，不起二法；若不住二法，則無有識；無所識者，是為入不二法門。
華嚴菩薩又云舉二十五三昧，破二十五有，達二十五有中我性，我性即佛性，不動名無動行，我、無我而不二。
德藏菩薩曰：有所得相為二。若無所得，則無取舍；無取舍者，是為入不二法門。
德藏者，三諦之藏，含藏萬行，用此為名。有所得只是一法，那得為二？今言有所得即對無所得，若生死為有得，即對涅盤為無得。若待有為無者，還即為二種。雖云涅盤，無得於涅盤。生染於法，是名有法，如呵身子云：有造之求，有作之求，并非求法。故知所得雖不得生死，便得涅盤。今不見生死之有得，不見涅盤之無得。無生死，則無所舍；若無涅盤，亦無所取；無取無舍，即入不二之門。
月上菩薩曰：闇與明為二。無闇無明，則無有二。所以者何？如入滅受想定，無闇無明，一切法相亦復如是，於其中平等入者，是為入不二法門。
月上者，如一月團圓於天上，分形散影下水。此菩薩上照三諦之理圓，下應十界之心水，故名月上。明、闇為二者，前言明、無明為二者，是論理以顯事，今言明闇，借事以顯理，互舉事理，赴機不同，入不二門，其如一也。若言於明之時無闇，闇之時，皆不可說。法華云：及佛諸余法，無能測量者，止止不須說，言辭相寂滅。當知一切諸法皆不可說，故知是圓教不可說門也。簡異圓、別兩種自明矣。復次，以文殊說於一切法，無言無說，無示無識，故深會圓理故。
於是，文殊師利問維摩詰：我等各自說已，仁者當說何等是菩薩入不二法門？時維摩詰默然無言。
文殊師利嘆曰：善哉！善哉！乃至無有文字語言，是真入不二法門。
第三、維摩默然無言，以此往論，得知維摩是圓教之中無言無說，即入不二。語則動亂，波浪則起；默則心靜，如水澄清，珠相即現。
說是時，於此眾中五千菩薩皆入不二法門，得無生法忍。
第三大段、五千聞不二門，即得利益，入無生位，此之得悟，為定在何菩薩所說云云。