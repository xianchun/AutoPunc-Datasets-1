趙州和尚，嗣南泉，在北地。師諱全諗，青社緇丘人也。少於本州龍興寺出家，嵩山琉璃壇受戒。不味經律，遍參藂林，一造南泉，更無他往。既遭盛筵，寧無扣擊？師問：如何是道？
南泉云：平常心是道。
師云：還可趣向否？
南泉云：擬則乖。
師云：不擬時，如何知是道？
南泉云：道不屬知不知，知是妄覺，不知是無記。若也真達不擬之道，猶如太虛，廓然蕩筑花，亦如夜中樹影。
問云：夜中樹決定信有，其樹影為有為無？
仰山云：有無且置，汝今見樹不？遮那者，身性如也；三摩鉢底者，即戒定慧，亦云菩提妙花，亦云花藏莊嚴，即內依報招外果者，即人相成佛是也。師地者，通自宗，自宗通，即三十三祖。靜慮者，即四種無受三昧。
問：此三昧有出入不？
仰山云：有病即有出入，無病藥還袪。初心即學出入，熟根即凈明無住。
問：出入其意如何？
仰山云：入人如無受，即法眼三昧起，離外取受。入性如無受，即佛眼三昧起，即離內取受。入一體如無受，即智眼三昧起，即離中間取受，亦云不著無取受。自入上來所解三昧，一切悉空，即惠眼所起。入無無三昧，即道眼所起，即玄通無也。譬如虛空，諸眼不立，絕無眼翳。贊如上三昧，畢竟清凈，無依住即凈明三昧也。告諸學人，莫勤精進，懈怠嬾墯，空心靜坐。想一个無念無生，想一个無思無心，論他身前不生不滅，二邊中道，義海是他人光影；拋卻身前義海，緊抱執一个黑山，此是癡界，亦不是禪。沙門者，達本性，息緣慮，勤修上來三昧，則通達一切三昧。故云沙門，天人、阿修羅頂戴恭敬；故云道德圓備，執此向後，堪受人天供養。若不如此修行，受人天供養，一生空過，大難！大難！慧寂者，在住持三寶中，與初解、外招依報不別，并屬假名空。
自余法要及化緣之事，多備仰山行錄。勑謚智通大師妙光之塔。東平遷化，後歸仰山矣。