東京凈因佛慈蹣庵繼成禪師，袁之宜春人，族劉氏。冠以博學知名。崇寧中入貢，于宗伯不第，慨然有出塵志。師仰山普禪師得度，去依云蓋老智，得其大略。往扣普融，深明旨要，融力稱之。尋往玉泉分座，名震舊京。宣和六年春，詔住右街顯忠寺，久而徙凈因。高宗皇帝潛邸時，賜御書扇面二十一事及賜錢飯僧，命陞座。建炎初，居天臺華頂。紹興間，移閩中秀峰。
上堂，拈拄杖曰：清凈本然，云何忽生山河大地？看看富樓那穿過釋迦老子鼻孔，釋迦老子鉆破虛空肚皮。且道山河大地在甚麼處？擲下拄杖，召大眾曰：虛空翻筋斗，向新羅國去也。是儞諸人切忌認葉止啼，刻舟尋劍。
上堂：太陽門下，日日三秋，從東過西；明月堂前，時時九夏，指鹿為馬。會麼？珊瑚枝枝撐著月。
上堂：茫茫盡是覓佛漢，舉世難尋閑道人。棒喝交馳成藥忌，了亡藥忌未天真。
上堂：崑侖奴著鐵袴，打一棒行一步。爭似火中釣鼈，日藏冰？陰影問翻魍魎，虛空縛殺麻繩。
上堂，踞坐曰：擒虎兕剉於菟，坐斷千圣路頭，打破群魔境界，還有如是衲僧麼？
時有僧問：不求諸圣，不重己靈時如何？
曰：一釣便上。
云：學人會也。
曰：休將披地竹，擬比拂云松。
云：爭奈上無攀仰，下絕己躬。
曰：一任撐天拄地。僧禮拜，師拍禪床下座。
一日，同法真、慈受、圓悟十法師，洎四禪諸講千僧，赴太尉陳公良弼府伊蒲塞供。徽宗皇帝私幸觀之，太師魯國公與焉。有善華嚴者，乃賢首宗之義虎也，對眾問諸禪曰：吾佛設教，自小乘至於圓頓，掃除空有，獨證真常，然後萬德莊嚴，方名為佛。嘗聞禪宗一喝，能轉凡成圣，則與諸經論似相違背。今一喝若能入吾宗五教，是為正說；若不能入，是為邪說。
諸禪視師，師曰：如法師所問，不足三大禪師所酬，凈因小長老可以使法師無惑也。師召善，善應諾。
師曰：法師所謂愚法小乘教者，乃有義也；大乘始教者，乃無義也；大乘終教者，乃不有不空義也；大乘頓教者，乃即有即空義也；一乘圓教者，乃不有而有，不空而空崖之下。世壽六十有五，夏臘二十有七。