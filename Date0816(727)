周燮字彥祖，汝南安城人，****曹掾燕之後也。燮生而欽頤折頞，丑狀駭人。其母欲□之，其父不聽，曰：吾聞賢聖多有異貌。興我宗者，乃此兒也。
於是養之。注燕具獨行篇周嘉傳。
注頤，頷也。欽頤，曲頷也。說文曰：頞，鼻莖也。折亦曲也。欽音丘凡反。欽或作顩，音同。
注伏羲牛首，女媧蛇軀，戲繇鳥喙，孔子牛唇，是聖賢異貌也。又蔡澤亦顩頤蹙頞。
始在髫鬌，而知廉讓；十歲就學，能通詩、論；及長，專精禮、易。不讀非聖之書，不修賀問之好。有先人草廬結於罔畔，下有陂田，常肆勤以自給。非身所耕漁，則不食也。鄉黨宗族希得見者。注髫，發也。禮記曰：子生三月之末，擇日翦發為****，男角女羈，否則男左女右。鬌音徒果反。
注山脊曰岡。
注肆，陳也。
注謝承書曰燮居家清處，非法不言，兄弟、父子、室家相待如賓，鄉曲不善者皆從其教也。
舉孝廉、賢良方正，特徵，皆以疾辭，延光二年，安帝以玄纁羔幣聘燮，及南陽馮良，二郡各遣丞掾致禮。宗族更勸之曰：夫修德立行，所以為國。自先世以來，勳寵相承，君獨何為守東岡之陂乎？燮曰：吾既不能隱處巢穴，追綺季之跡，而猶顯然不遠父母之國，斯固以滑泥揚波，同其流矣。夫修道者，度其時而動。動而不時，焉得亨乎！因自載到穎川陽城，遣**生送敬，遂辭疾而歸。良亦載病到近縣，送禮而還。詔書告二郡，歲以羊酒養病。注禮，卿執羔。董仲舒春秋繁露曰：凡贊卿用羔，羔有角而不用，類仁者；
執之不鳴，殺之不縪，類死義者；羔飲其母必跪，類知禮者：故以為贄。
注綺季、東園公、夏黃公、□裡先生，謂之四皓，隱於商山。見前書也。
注滑，混也。楚詞：何不滑其泥而揚其波。滑音古沒反。
注亨，通也。書曰：慮善以動，動惟厥時。
注送敬猶致謝也。
注送禮謂送其所致之禮也。
良字君郎。出於孤微，少作縣吏。年三十，為尉從佐。奉檄迎督郵，即路慨然，恥在□役，因壞車殺馬，毀裂衣冠，乃遁至犍為，從杜撫學。妻子求索，蹤多斷絕。後乃見草中有敗車死馬，衣裳腐朽，謂為虎狼盜賊所害，發喪制服。積十許年，乃還鄉裡。志行高整，非禮不動，遇妻子如君臣，鄉黨以為儀表。燮、良年皆七十餘終。注從佐謂隨從而已，不主案牘也。
注廝，賤也。
黃憲字叔度，汝南慎陽人也。世貧賤，父為牛醫。注在慎水之南，因以名縣。南陽有順陽國，而流俗書此或作順陽者，誤。
穎川荀淑至慎陽，遇憲於逆旅，時年十四，淑竦然異之，揖與語，移日不能去。謂憲曰：子，吾之師表也。既而前至袁****所，未及勞問，逆曰：子國有顏子，寧識之乎？****曰：見吾叔度邪？
是時，同郡戴良才高倨□，而見憲未嘗不正容，及歸，惘然若有失也。其母問曰：汝復從牛醫兒來邪？對曰：良不見叔度，不自以為不及；既鶯其人，則瞻之在前，忽焉在後，固難得而測矣。同郡陳蕃、周舉常相謂曰：時月之閒不見黃生，則鄙吝之萌復存乎心。及蕃為三公，臨朝歎曰：叔度若在，吾不敢先佩印綬矣。太守王龔在郡，禮進賢達，多所降致，卒不能屈憲。郭林宗少游汝南，先過袁****，不宿而退；進往從憲，累日方還。
或以問林宗。林宗曰：奉高之器，譬諸****濫，雖清而易挹。叔度汪汪若千頃陂，澄之不清，淆之不濁，不可量也。注逆旅，客舍。
注一作閬。
注顏子，顏回也。
注論語顏回慕孔子之言也。
注吝，貪也。
注郭泰別傳曰：時林宗過薛恭祖，恭祖問曰：聞足不見袁奉高，車不停軌，鑾不輟軶，從叔度乃彌信宿也？注奉高，閎字也。爾雅曰：側出****泉，正出濫泉。****音軌。濫音檻。
注淆，混也。
憲初舉孝廉，又辟公府，友人勸其仕，憲亦不拒之，暫到京師而還，竟無所就。
年四十八終，天下號曰征君。
論曰：黃憲言論風旨，無所傳聞，然士君子見之者，靡不服深遠，去玼吝。將以道周性全，無德而稱乎？余曾祖穆侯以為憲隤然其處順，淵乎其似道，淺深莫臻其分，清濁未議其方。若及門於孔氏，其殆庶乎！
故嘗著論雲。注玼音此。說文曰：鮮色也。據此文當為疵，作玼者，古字通也。
注道周備，性全一。無德而稱，言其德大無能名焉。
注晉書曰：范汪字玄平，安北將軍，謚曰穆侯。汪生寧，寧生泰，泰生曄。
注易系詞曰：坤隤然示人簡矣。隤，柔順貌。
注老子曰：道沖而用之，或不盈，淵乎似萬物之宗。言淵深不可知也。
注廣雅曰：方，所也。
注易系詞曰：顏氏之子，其殆庶幾乎！殆，近也。
徐囁字孺子，豫章南昌人也。家貧，常自耕稼，非其力不食。恭儉義讓，所居服其德。屢辟公府，不起。注豫章，郡，今洪州也。南昌，縣，即今豫章縣也。謝承書曰稚少為諸生，學嚴氏春秋、京氏易、歐陽尚書，兼綜風角、星官、筭歷、河圖、七緯、推步、變易，異行矯時俗，閭裡服其德化。有失物者，縣以相還，道無拾遺。
四察孝廉，五辟宰府，三舉茂才也。
時陳蕃為太守，以禮請署功曹，囁不免之，既謁而退。蕃在郡不接賓客，唯囁來特設一榻，去則縣之。後舉有道，家拜太原太守，皆不就。注就家而拜之也。
延熹二年，尚書令陳蕃、僕射胡廣等上疏薦囁等曰：臣聞善人天地之紀，政之所由也。詩云：思皇多士，生此王國。天挺俊乂，為陛下出，當輔弼明時，左右大業者也。伏見處士豫章徐囁、彭城姜肱、汝南袁閎、京兆韋著、穎川李曇，德行純備，著於人聽。若使擢登三事，協亮天工，必能翼宣盛美，增光日明矣。桓帝乃以安車玄纁，備禮征之，並不至。帝因問蕃曰：徐囁、袁閎、韋著誰為先後？
蕃對曰：閎出生公族，聞道漸訓。著長於三輔禮義之俗，所謂不扶自直，不鏤自雕。至於囁者，爰自江南卑薄之域，而角立傑出，宜當為先。注左傳曰，晉三□害伯宗，譖而殺之，及欒弗忌。韓獻子曰□氏其不免乎！善人天地之紀也，而驟絕之，不亡何待也。
注大雅文王之詩也。思，願也。皇，天也。思願天多生賢人於此王國。
注左右，助也。
注閎見袁安傳。謝承書曰：閎少修志節，矯俗高厲。
注著見韋彪傳。謝承書曰：為三輔冠族。著少修節操，持京氏易、韓詩，博通術蓺。
注說苑曰蓬生枲中，不扶自直也。
注如角之特立也。
囁嘗為太尉黃瓊所辟，不就。及瓊卒歸葬，囁乃負糧徒步到江夏赴之，設雞酒薄祭，哭畢而去，不告姓名。時會者四方名士郭林宗等數十人，聞之，疑其囁也，乃選能言語生茅容輕騎追之。及於塗，容為設飯，共言稼穡之事。臨訣去，謂容曰：為我謝郭林宗，大樹將顛，非一繩所維，何為棲棲不遑寧處？
及林宗有母憂，囁往吊之，置生芻一束於廬前而去。觿怪，不知其故。林宗曰：此必南州高士徐孺子也。詩不雲乎，生芻一束，其人如玉。吾無德以堪之。注謝承書曰：囁諸公所辟雖不就，有死喪負笈赴吊。常於家豫炙雞一隻，以一兩撓絮漬酒中，暴干以裡雞，逕到所起頤□外，以水漬撓使有酒氣，斗米飯，白茅為藉，以雞置前，醊酒畢，留謁則去，不見喪主。
注顛，僕也。維，系也。喻時將衰季，豈一人可能救邪？
注小雅白駒詩。此戒賢者，行所捨，主人之餼雖薄，要就賢主人，其德如玉然也。
靈帝初，欲蒲輪聘囁，會卒，時年七十二。
子胤字季登，篤行孝悌，亦隱居不仕。太守華歆禮請相見，固病不詣。漢末寇賊從橫，皆敬胤禮行，轉相約□，不犯其閭。建安中卒。注謝承書曰胤少遭父母喪，致哀毀瘁，歐血發病。服闋，隱居林藪，躬耕稼穡，□則誦經，貧窶困乏，執志彌固，不受惠於人也。
注魏志曰，歆字子魚，平原人。為豫章太守。為政清淨不煩，吏人鹹感而愛之。
李曇字雲，少孤，繼母嚴酷，曇事之愈謹，為鄉里所稱法。養親行道，終身不仕。注謝承書曰：曇少喪父，躬事繼母。**酷烈，曇性純孝，定省恪勤，妻子恭奉，寒苦執勞，不以為怨。得四時珍玩，先以進母。與徐孺子等海內列名五處士焉。
姜肱字伯淮，彭城廣戚人也。家世名族。肱與二弟仲海、季江，俱以孝行著聞。其友愛天至，常共臥起。及各娶妻，兄弟相戀，不能別寑，以系嗣當立，乃遞往就室。注廣戚故城今徐州沛縣東。
注謝承書曰祖父豫章太守，父任城相也。
注謝承書曰肱性篤孝，事繼母恪勤。母既年少，又嚴厲。肱感愷風之孝，兄弟同被而寑，不入房室，以慰母心也。
肱博通五經，兼明星緯，士之遠來就學者三千餘人。諸公爭加辟命，皆不就。
二弟名聲相次，亦不應徵聘，時人慕之。
肱嘗與季江謁郡，夜於道遇盜，欲殺之。肱兄弟更相爭死，賊遂兩釋焉，但掠奪衣資而已。既至郡中，見肱無衣服，怪問其故，肱托以它辭，終不言盜。
盜聞而感悔，後乃就精廬，求見征君。肱與相見，皆叩頭謝罪，而還所略物。肱不受，勞以酒食而遣之。注謝承書曰肱與季江俱乘車行適野廬，為賊所劫，取其衣物，欲殺其兄弟。肱謂盜曰：弟年幼，父母所憐愍，又未娉娶，願自殺身濟弟。季江言：
兄年德在前，家之珍寶，國之英俊，乞自受戮，以代兄命。盜戢刃曰：二君所謂賢人，吾等不良，妄相侵犯。□物而去。肱車中尚有數千錢，盜不見也，使從者追以與之，亦復不受。肱以物經歷盜手，因以付亭吏而去也。
注精廬即精舍也。
後與徐囁俱征，不至。桓帝乃下彭城使畫工圖其形狀。肱臥於幽闇，以被韜面，言患眩疾，不欲出風。工竟不得見之。注韜，臧也。
中常侍曹節等專執朝事，新誅太傅陳蕃﹑大將軍竇武，欲借寵賢德，以釋觿望，乃白征肱為太守。肱得詔，乃私告其友曰：吾以虛獲實，遂藉聲價。明明在上，猶當固其本志，況今政在閹豎，夫何為哉！乃隱身遯命，遠浮海濱。再以玄纁聘，不就。即拜太中大夫，詔書至門，肱使家人對云久病就醫。遂羸服閒行，竄伏青州界中，賣卜給食。召命得斷，家亦不知其處，歷年乃還。年七十七，熹平二年終於家。弟子陳留劉操追慕肱德，共刊石頌之。注謝承書曰：靈帝手筆下詔曰：肱抗陵雲之志，養浩然之氣，以朕德薄，未肯降志。昔許由不屈，王道為化；夷﹑齊不撓，周德不虧。州郡以禮優順，勿失其意。
申屠蟠字子龍，陳留外黃人也。九歲喪父，哀毀過禮。服除，不進酒肉十餘年。
每忌日，輒三日不食。注海內先賢傳曰：蟠在頤側致甘露﹑白雉，以孝稱。
同郡緱氏女玉為父報讎，殺夫氏之黨，吏執玉以告外黃令梁配，配欲論殺玉。蟠時年十五，為諸生，進諫曰：玉之節義，足以感無恥之孫，激忍辱之子。不遭明時，尚當表旌廬墓，況在清聽，而不加哀矜！配善其言，乃為讞得減死論。鄉人稱美之。注緱，姓也。
注續漢書曰同縣大女緱玉為從父報仇，殺夫之從母兄李士，姑執玉以告吏也。
注讞，請也。
家貧，傭為漆工。郭林宗見而奇之。同郡蔡邕深重蟠，及被州辟，乃辭讓之曰：
申屠蟠稟氣玄妙，性敏心通，喪親盡禮，幾於毀滅。至行美義，人所鮮能。安貧樂潛，味道守真，不為燥濕輕重，不為窮達易節。方之於邕，以齒則長，以德則賢。
注律歷志曰：銅為物至精，不為燥濕寒暑變其節，不為風雨暴露改其形，介然有常，似於士君子之行。
注易曰：窮則獨善其身，達則兼濟天下。
後郡召為主簿，不行。遂隱居精學，博貫五經，兼明圖緯。始與濟陰王子居同在太學，子居臨歿，以身托蟠，蟠乃躬推輦車，送喪歸鄉里。遇司隸從事於河鞏之閒，從事義之，為封傳護送，蟠不肯受，投傳於地而去。事畢還學。注謝承書曰蟠前後征辟，文書悉掛於樹，初不顧眄也。
注百官志曰司隸從事史十二人，秩百石也。
注傳謂符牒。使人監送之。
太尉黃瓊辟，不就。及瓊卒，歸葬江夏，四方名豪會帳下者六七千人，互相談論，莫有及蟠者。唯南郡一生與相酬對，既別，執蟠手曰：君非聘則征，如是相見於上京矣。蟠勃然作色曰：始吾以子為可與言也，何意乃相拘教樂貴之徒邪？因振手而去，不復與言。再舉有道，不就。注帳下，葬處。
注樂音五孝反。
注謝承書曰詔書令郡以禮發遣，蟠到河南萬歲亭，折轅而旋也。
先是京師游士汝南范滂等非訐朝政，自公卿以下皆折節下之。太學生爭慕其風，以為文學將興，處士復用。蟠獨歎曰：昔戰國之世，處士橫議，列國之王，至為擁篲先驅，卒有坑儒燒書之禍，今之謂矣。乃絕多於梁碭之閒，因樹為屋，自同傭人。居二年，滂等果罹黨錮，或死或刑者數百人，蟠確然免於疑論。後蟠友人陳郡馮雍坐事系獄，豫州牧黃琬欲殺之。或勸蟠救雍，蟠不肯行，曰：黃子琰為吾故邪，未必合罪。如不用吾言，雖往何益！琬聞之，遂免雍罪。注訐謂橫議是非也。訐或作評也。
注孟子曰：聖王不作，諸侯恣行，處士橫議。前書曰：秦既稱帝，患周之敗，以為起於處士橫議，諸侯力爭。音義曰：言由橫議而敗之。
注史記，鄒衍如燕，昭王擁篲先驅，請列弟子之坐而受業。築碣石宮，身親往師之。
注梁國有碭縣。
注謝承書曰居蓬萊之室，依桑樹以為棟也。
大將軍何進連征不詣，進必欲致之，使蟠同郡黃忠書勸曰：前莫府初開，至如先生，特加殊禮，優而不名，申以手筆，設幾杖之坐。經過二載，而先生抗志彌高，所尚益固。竊論先生高節有餘，於時則未也。今穎川荀爽載病在道，北海鄭玄北面受署。彼豈樂羈牽哉，知時不可逸豫也。昔人之隱，遭時則放聲滅多，巢棲茹薇。其不遇也，則裸身大笑，被發狂歌。今先生處平壤，遊人閒，吟典籍，襲衣裳，事異昔人，而欲遠蹈其多，不亦難乎！孔氏可師，何必首陽。蟠不荅。注放，□也。謂□聲名也。巢棲謂巢父也。說文：薇，似藿也。
注楚詞曰：桑扈裸行。史記曰：箕子被發陽狂。歌謂楚狂接輿歌而過孔子也。
注壤，地也。
注孔子使子路語隱者云：不仕無義。長幼之節，不可廢也；君臣之義如之何其可廢也？欲潔其身而亂大倫。首陽，夷﹑齊所隱山也。
中平五年，復與爽﹑玄及穎川韓融﹑陳紀等十四人並博士征，不至。明年，董卓廢立，蟠及爽﹑融﹑紀等復俱公車征，唯蟠不到。觿人鹹勸之，蟠笑而不應。居無幾，爽等為卓所脅迫，西都長安，京師擾亂。及大駕西遷，公卿多遇兵饑，室家流散，融等僅以身脫。唯蟠處亂末，終全高志。年七十四，終於家。注融字符長，詔之子也。見韶傳。
注續漢志曰，征爽為司空，融為尚書，紀為侍中。
贊曰：琛寶可懷，貞期難對。道苟違運，理用同廢。與其遐棲，豈若蒙穢？
淒淒碩人，陵阿窮退。韜伏明姿，甘是堙曖。注琛寶喻道德也。貞期謂明時也。對，偶也。
注蒙穢謂仕亂朝。
注碩人謂賢者。淒淒，饑病貌也。言賢者退而窮處。詩國風曰：考盤在阿，碩人之薖。曲陵曰阿。陵，升也。薖，饑也。薖音苦戈反。
注堙，沉也。曖猶翳也。
一七三九頁三行邦無道則可卷而懷也按：則字原脫，逕據汲本﹑殿本補。
一七三九頁九行申徒狄按：汲本﹑殿本徒作屠。
一七四０頁七行謝沉書曰按：汲本﹑殿本沉作承。
一七四０頁一二行仲叔同郡荀恁按：集解引錢大昕說，謂案劉平傳，數薦達名士承宮﹑郇恁等，即此荀恁也。說文無荀字，當以郇為正。
一七四一頁一二行****若違時據殿本改。
一七四一頁一四行****曹掾燕之後也據汲本﹑殿本改。按：殿本考證雲決字監本作法。王會汾謂周嘉傳言燕於宣帝時為郡決曹掾，則作法曹者誤。
一七四二頁六行常肆勤以自給按：集解引錢大昕說，謂肆當為肄字之誤。
一七四二頁八行擇日翦發為****據殿本改，與今本禮記合。
一七四三頁一行遣**生送敬據刊誤補。
一七四三頁五行□裡先生殿本□作角。按：角本有祿音，後人不知，別造□字代之。廣韻一屋亦作角，不作□。
一七四三頁一０行良字君郎按：集解引惠棟說，謂袁宏紀君郎作君卿。
一七四四頁二行在慎水之南按：校補謂南字疑陽字之誤。
一七四四頁四行既而前至袁****所集解引陳景雲說，謂黃憲﹑袁閬俱慎陽人，故荀淑有子國顏子之語，慎陽本侯國也。若汝陽袁閎，與憲同郡異縣，則作閎非矣。又引黃山說，謂此傳閎皆當作閬，惟後徐囁傳所載，則確為袁閎耳。今據改。
一七四四頁七行同郡陳蕃周舉按：集解引惠棟說，謂世說及袁宏紀皆作周子居。
一七四四頁一０行譬諸****濫據殿本改。注同。
一七四四頁一一行叔度汪汪若千頃陂按：集解引惠棟說，謂千頃續漢書作萬頃。
一七四四頁一三行一作閬按：李慈銘謂黃憲傳之袁閎，皆為袁閬之誤。
章懷所注者乃是誤本，其云一作閬者，乃別據一不誤之本。
一七四五頁三行乃彌信宿也按：校補引柳從辰說，謂袁宏紀作乃彌日信宿也，多日字文義更較圓足。
一七四五頁四行奉高閎字也按：李慈銘謂袁閬字奉高，見第五十六卷王龔傳，憲傳與龔傳僅隔兩卷，章懷又見他本之作閬，乃不能援以改正，反注奉高為閎字，可謂率謬。足見當時東宮僚屬，各人分注，不相證核也。
一七四六頁九行囁不免之按：殿本考證引何焯說，謂免疑作就。集解引惠棟說，謂通鑒作囁不之免，胡注不辭免也。袁宏紀作不之起。
一七四八頁一四行躬事繼母**酷烈據汲本﹑殿本補。
一七四九頁二行以系嗣當立殿本考證謂系當作繼。按：集解引黃山說，謂御覽五一五引續漢書作繼。系﹑系﹑繼三字古以同義通作。
一七五一頁六行姑執玉以告吏也按：吏原斗史，逕改正。
一七五一頁一二行易曰達則兼濟天下汲本﹑殿本濟作善。按：校補謂窮則獨善其身，達則兼善天下，語出孟子，注作易曰，誤。