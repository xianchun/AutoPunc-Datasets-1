所以者何？
贊曰：自下別顯，有二：初、徵；後、顯。此徵詞也。有何所以，諸有情土是所嚴土？
諸善男子嚴凈佛土。
贊曰：下有五重，舊有四重，闕此第二，亦可合新二以為舊一，名隨化眾生而取佛土。理雖亦同，然義難知。五重分二：初二重，明隨眾生發心修行，即攝彼土，以嚴佛土。後三重，明隨眾生應以如是嚴凈佛土而得成熟，即便攝受如是佛土；或初攝外凡生嚴變化土，後攝地前生嚴他報土；或初攝生，後攝行。二義雖殊，但以嚴眾生土為嚴佛土。初中有二：初、重明生眾生生善離惡，即攝嚴凈；後、重明眾生發起福慧，即攝嚴凈。或初、明眾生發心修行，即攝嚴凈；後、明眾生起余功德，即攝嚴凈。或初、明眾生得樂離苦，即攝嚴凈；後、明眾生增善滅惡，即攝嚴凈。有三翻義，此初文也。以增長者，生起善故，或發心故，或得樂故。以饒益者，或離惡故，或修行故，或離苦故，舊云隨所化眾生而取佛土，合初二重，所資益有情，名所化生亦得。
隨諸有情嚴凈佛土。
贊曰：此第二重、明隨眾生發起福慧，起余功德，增善；次、鶖子喜答；三、述理除疑。此初文也。
舍利子言嚴凈悉現。
贊曰：此鶖子喜答。
告舍利子雜穢土耳。
贊曰：下述理除疑。此文有三：初、總告；次、喻示；後、結成。此初文也。若者，如義。我心久凈，土凈如此，為愍劣生，隨現劣土，劣土本非我所嚴故，三乘眾生所宜見故。
舍利子其食有異。
贊曰：此喻示也。妙高山頂三十三天，四面各八，帝釋居中而為主故。舊言飯色，色見類義。
如舍利子所見有異。
贊曰：下結成也。此且總成。佛土雖同，唯釋迦土，有情心異，見凈穢殊。地前三乘見土穢故，十地菩薩見凈故。
若人心凈妙寶莊嚴。
贊曰：下別結凈。如有持髻心凈，便見凈故。
當佛現此正等覺心。
贊曰：下品第四段、利益圓滿，有二：初、大乘益；後、小乘益。大乘益中，初明二益，後攝神足。初也。初得無生在初地，任運無生在八地，既聞嚴凈，明彼未知佛之凈土，今得無生，故入初地。或時無生得入八地。發心有二：一、創發，始入初劫；二、無漏發，在初地前。未得初地，故知發心方入初劫。
時佛世尊還復如故。
贊曰：無變凈方，令興大意，大果斯得，故攝神足。雖小果亦證，無不為斯現凈土故，所以後說。
求聲聞乘善解脫。
贊曰：下明小益。知無常者，見土轉變，順無常理，違苦諦故。此文見道。遠塵者，無間道，斷障故。離垢者，解脫道，離垢證無為故。得法智故，名法眼凈。永離諸漏，煩惱障盡，離所緣縛也。心善解脫，離相應縛也。此明證得阿羅漢果。舊云不受諸法，不取我我所，不受生死果故。意解者，心解脫故。