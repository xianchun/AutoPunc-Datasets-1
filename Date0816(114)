張鍾馗，唐時人。居長安，殺雞為業。臨死，見緋衣人驅群雞至，唱言啄啄，雞輒向上啄，兩目血流，痛不可忍。有沙門宏道見之，為設像，勸令念佛。忽覺香氣滿室，群雞散去，即端坐而化。
張善和，亦唐時人。屠牛為業。臨終，見牛數十頭，作人言曰：汝殺我！善和告妻：急延僧為我念佛。僧至，謂云：經言：若有眾生作不善業，應墮惡道，至心具足十念稱阿彌陀佛者，除八十億劫生死之罪，即得往生極樂世界。善和云：地獄至急，取香爐來。即以左手擎火，右手拈香，向西厲聲稱佛，未滿十聲，遽云：佛來也。已與我寶座。言訖而終。
金奭，不詳其所出。以漁為業，已而改行，斷葷血，持佛名，日萬聲不輟。一日，忽告家人曰：我見阿彌陀佛與觀音、勢至矣，我將歸凈土也。次日，又曰：有金蓮華來迎我。焚香安坐，以手結印而化，天樂異香，終日不散。事在宋政和六年。
馮氓，上虞人。少事游獵，有巨蛇，為鄉民患，氓殺之。慮蛇為怨，乃皈心佛法，回向西方，修懺誦佛名，如是十年。一夕，請凈業友數人同誦阿彌陀經，唱佛號，次誦普賢懺罪往生偈已，即端坐合掌而終。
吳瓊，不詳其所出。先為僧，已而返俗，作庖人。當切肉時，口中稱佛名不輟。每教邨中人誦經修懺，念阿彌陀佛。後眼郭生瘤，大如雞子，乃惶怖，分遣妻子造一草庵，晝夜焚修。
紹興二十三年秋，告邨中人曰：瓊來日戌時去也。人皆笑之。次日晚，報諸道友曰：時至矣，好來念佛相助。復將布衫質酒飲盡，即寫頌曰：
把盞空空，問甚禪宗？
今日珍重，明日清風。
端坐合掌，稱佛名，忽大聲曰：佛來也！即化去。
李彥通，會稽人。為鍛工。偶入邑中系念會，忽悟身世無常，歸心凈土。一日，得疾，云：我夢游凈土，見二門扃鎖甚固。適遇僧宗利，開門引入，見樓閣中佛與菩薩，吾將去矣。遂請睎經、道果二僧至臥榻前，策發凈業，令舉家齊誦佛號，西向坐逝。
黃生，潭州人。以鍛鐵為生。每打鐵時，口稱阿彌陀佛不絕。一日，占一頌，令鄰人書之，曰：
玎玎璫璫，久煉成鋼。
太平將近，我往西方。
且云：我去後，可將此頌流布，廣勸人念佛也。即化去。
徐六公，嘉興農夫也。長齋念佛，設像瞻禮，如是四十年，屢夢游凈土。預作一龕，臨行之日，易布衣草屩，入龕端坐。頃之，即曰：佛來迎我。泊然而逝。
沈三郎，臨安賈人也。晚而奉佛甚謹。一日，臥病，請僧講彌陀經，設像，日夕西顧，易衣而終。頃之，膝微屈，如欲起坐者。二子曳脛直之，忽瞿然起坐，遂易龕。茶毗，有白鶴翔云西去。
師贊，雍州人。為行童。年十四，念佛不絕。忽遇疾而亡，俄復蘇，白父母曰：阿彌陀佛來此，兒當隨行。鄰人見空中寶臺，五色異光，向西而沒。
倪道者，仁和人。棄家，建小庵，專意念佛。欲焚身代一切眾生供養諸佛，於是集眾唱佛名，來者至萬人。焚身前一夕，其地忽有金光高半尺許，語人曰：我焚身時，必有紫青二色云從東北過西南，是我往生之相也。已而發炬，端坐其中，二色云現，火盡乃滅。
大善寺行童，常隨師善輝持誦佛名。一夕，夢婦人持數珠示之，童曰：欲得一串，恨無錢買耳。婦人曰：我當與汝，汝可開口。即以數珠投口中。童寤，以告師。輝曰：此是大勢至菩薩授汝念佛三昧也。過數日，童見二大士持華座與之，曰：更過七日，當乘此來生凈土也。童即語人云：我七日當行也。至期，忽自唱曰：菩薩來矣。即座而化。
張愛，明萬歷間中官也。晚持金剛經。閱數年，病死，至一王者所，謂曰：汝合向人間受胎。答曰：愛持金剛經，愿生凈土，不愿受胎。王者曰：汝持經功少，奈何！愛曰：曾聞十念成就，況其久乎？王者曰：且放還，聽持經去。既蘇，遂去之西山碧云寺，專誦金剛經。又十一年，一日，集眾曰：我以持經力，今西去矣。沐浴更衣，端坐而逝。
吳澆燭，居蘇州婁門，以澆燭為業，因以得名。孑身無偶，長齋，晝夜念佛。為人不欺，賣燭家爭迎澆燭。吳傾油一杓，必稱佛數聲以為常。年七十余，忽語主人曰：吾積有薄貲，本為身後計。今念佛功成，某日吾當去，往生善處，無用此矣，敬以相贈。主人請為作福事。吳喜，乃引至一窖，出千金。主人為分給諸大寺，盡以飯僧。至期，吳合掌念佛，端然坐逝。用遺言以龕殮。及闍維日，送者千萬人。事在崇禎七年。
吳毛，青陽吳氏仆也。平時持齋，誦佛名，兼修眾善。左良玉兵渡江，吳氏合家避去，毛獨居守。兵至，被七槍而死。亂定，家主反，毛復蘇曰：我以宿業，當受豬身七次，因今生齋戒念佛，以七槍散冤。今佛來接引，往生西方矣。語畢，合掌而逝。事在順治元年。
王仰泉，杭州人。以屠羊為業，所殺無算。後疾病，見群羊索命，心甚懼。病愈，遂幡然改業，長齋事佛。誦金剛經，滿三藏數。晚又禮拜法華，晝夜無倦。年八十一，忽見符使來追，抗聲拒云：我待佛來才去。閱五日，果見佛現大身，垂手接引，怡然而逝。
縣人。在龍潭庵為行者。年四十而瞽，無所得食，欲求死。僧云麗止之，曰：毋徒死也。西方有佛，曰阿彌陀，子能至心稱念，不難橫截生死，瞽豈足患乎？從之。云麗為募飯供之，維周念佛甚切。三年，目復明，居半月，告眾曰：吾將去矣。越三日，方午，向西坐脫。事在乾隆三十八年。
論曰：修凈業者，不論貴賤，不擇賢愚。信深則入，誠積而通。如鍾馗、善和諸人，皆販夫屠戶耳，一念回光，頓超彼岸。故知心力不可思議，佛力亦不可思議。
韋提希，舍衛國王頻婆娑羅夫人也。有太子，名阿闍世，隨順調達惡友之教，收執父王，置七重室內，制諸群臣，一不得往。時韋提希恭敬大王，澡浴清凈，以酥蜜和麨，用涂其身，諸瓔珞中盛葡萄漿，蜜以上王，王得不死。阿闍世聞之，即執利劍，欲害其母。為二大臣諫止，遂閉母深宮，不令復出。
時韋提希被幽閉已，愁憂憔悴，遙向耆闍崛山，為佛作禮，而作是言：如來世尊在昔之時，遣阿難來慰問我。我今愁憂，世尊威重，無由得見。愿遣目連尊者、阿難與我相見。作是語已，悲泣雨淚，遙向佛禮。
爾時，世尊在耆闍崛山，知韋提希心之所念，即勅大目犍連及以阿難從空而來，佛從耆闍崛山沒，於王宮出。
時韋提希禮已，舉頭見世尊釋迦牟尼佛，身紫金色，坐百寶蓮華，目連侍左，阿難侍右，釋、梵、護世諸天在虛空中，普雨天華。時韋提希號泣向佛白言：世尊！我宿何罪，生此惡子？唯愿世尊為我廣說無憂惱處，我當往生，不樂閻浮提濁惡世也。此濁惡處，地獄、餓鬼、畜生盈滿，多不善聚。愿我未來不聞惡聲，不見惡人。今向世尊求哀懺悔，唯愿佛日教我觀於清凈業處！
爾時，世尊放眉間光，其光金色，遍照十方無量世界，還往佛頂，化為金臺，十方諸佛凈妙國土皆於中現。時韋提希見已，白佛言：是諸佛土雖復嚴凈，皆有光明，我今樂生極樂世界阿彌陀佛所，唯愿世尊教我思惟，教我正受！
佛告韋提希：阿彌陀佛去此不遠，汝當系念諦觀彼國，我今廣為汝說，亦令未來凡夫修凈業者，得生西方極樂國土。欲生彼國者，當修三福：一者、孝養父母，奉事師長，慈心不殺，修十善業；二者、受持三歸，具足眾戒，不犯威儀；三者、發菩提心，深信因果，讀誦大乘，勸進行者。如是三事，名為凈業正因。
佛又為韋提希說十六觀法已。韋提希與五百侍女聞佛所說，應時即見極樂世界廣長之相，得見佛身及二菩薩，心生歡喜，嘆未曾有，豁然大悟，逮無生忍。五百侍女發阿耨多羅三藐三菩提心，愿生彼國。世尊悉記，皆當往生。生彼國已，獲得諸佛現前三昧。
佛在維邪羅國，所止處名曰樂音。有貧窮老母來白佛言：生老病死，從何所來？去至何所？乃至六識、六根、五大，從何所來？去至何所？佛言：生老病死，無所從來，去亦無所至。乃至六識、六根、五大，無所從來，去亦無所至。譬如兩木相鉆出火，火還燒木，木盡火便滅。諸法亦如是，因緣合會乃成，因緣離散即滅，無所從來，去亦無所至。因為廣說諸譬。老母聞法開解，即得法眼。佛言：我前世發菩薩心時，曾為其子。今此老母，壽終當生阿彌陀佛國中，供養諸佛。卻後六十億劫，當得作佛，字扶波犍，其國名化作。
紀氏，句容葛濟之妻，劉宋時人也。濟之為葛洪之後，世學僊術。紀氏獨心樂佛法，存誠不替。一日，方織，仰首見云日開朗，空中清明，忽有寶蓋幡幢自西方來，中擁一如來，金色晃耀，照徹云表。紀氏停梭諦觀，中懷踴躍，曰：經說無量壽佛，此其是邪？便頭面作禮，仍引濟之，指示佛處。濟之但見半身及諸幡蓋，俄而隱沒。於時鄉里老幼咸共睹聞，從而歸佛者甚眾。
魏氏女，梁郡人。其父兄皆修凈業，女亦篤志往生。無何化去，七日復蘇，即升高座，誦無量壽經。既畢，下啟父言：兒去便往無量壽國，此寶池中，兒及父兄各有一大蓮華，當生其內，唯母獨無，不勝此悲，故來相報。語訖而瞑。母自是亦奉法焉。
獨孤皇后，河南雒陽人，周大司馬河內公信之女也。隋文帝未貴時，娶為夫人。及受禪，立為皇后。性賢明，朝廷政事多所匡益，然頗妒忌，後宮希得進御。帝宏護佛法，勅諸州郡遍造靈塔安置舍利，多感瑞應。后亦敬慕大乘，常持佛名。當持名時，必先易凈衣，嚼沈水香盥口以為常。
仁壽二年八月甲子，崩於永安宮。年五十。于時異香滿空，天樂振響。帝問梵僧闍提斯那：是何祥也？對曰：凈土有佛，名阿彌陀，皇后往生，故現斯瑞耳。
隋書、續高僧傳、佛祖統紀王氏，隋時人。薛翁妻，僧頂蓋母也。讀誦諸經，勤修懺法，志求凈土。唐貞觀十一年，有疾，勤懇彌至。俄見床前有赤蓮華，大如五斗甕；已又見青蓮華充滿一室，阿彌陀佛、觀音、勢至降臨空中，其孫大興侍側；見佛身高大，迥出二菩薩上，良久乃隱。而王氏逝矣。
姚婆，上黨人。與范婆善。范婆勸令念阿彌陀佛，姚婆從之，遂屏息家緣，一心念佛。臨終見阿彌陀佛降臨空中，二菩薩侍左右。姚婆白佛：不遇范婆，安得見佛？請佛少住，與渠作別。及范婆至，佛猶儼然，姚婆遂立化。
溫靜文妻，并州人。久病臥床，靜文教念阿彌陀佛。妻從之，默誦佛名，二年不絕。一日，忽告靜文言：吾已見佛，後月中定去。前歿之三日，蓮華現前，大如日輪。及期，具食獻父母，云：今幸得生凈土，愿父母與夫專念阿彌陀佛，便當相見於凈土。言訖而終。
鍾離夫人任氏，宋知開封府會稽鍾離瑾之母也。平生篤志凈業，刻栴檀為彌陀佛像，常頂戴行道。年九十八，起居如常時。一日，忽戒瑾曰：人人有個彌陀，奈何拋去。處處無非極樂，不解歸來。予將行矣，汝其念之。翼日晨起，焚香、持佛名。頃之，合掌而化。
越國夫人王氏，哲宗從父荊王之妻也。專修凈土，晝夜無間，導諸妾婢并志西歸。中有一婢獨懈慢，夫人曰：不可以爾一人，壞我規矩。擯之，婢悚悔，遂發憤精進，久之弗倦。一日，謂同事曰：吾其行矣。夜聞異香滿室，無疾而逝。
越宿，同事者告夫人言：夜夢化去之婢，令致謝夫人，幸蒙訓責，得生西方，感德無量。夫人曰：彼能入我夢，乃可信爾。
其夕，夫人夢婢，致謝如前。夫人曰：西方可至乎？婢曰：可。遂導夫人行。頃之，見一大池中有蓮華，大小間錯，或榮或悴。夫人問其故，婢曰：世間修西方者，才發一念，此中便生一華。勤惰不同，榮悴亦異。精進者榮，怠廢者悴。若歷久不息，念熟觀成，形消神謝，決生其中。
中有一人朝服而坐，寶冠瓔珞莊嚴其身。夫人問曰：何人也？婢曰：楊杰也。又一人朝服而坐，其華頗悴。夫人又問：何人？曰：馬圩也。兩人俱修凈業，事具本傳。
夫人曰：我當生何處？婢導之行，可數里，望見一華臺，金碧晃耀，光明洞然。婢曰：此夫人生處，乃金臺上品上生也。既覺，悲喜交至。其年遇生日，晨起，秉爐爇香，望觀音閣而立。諸眷屬方趣前為壽，眡之，則已化去矣。
陳媼，錢塘人。從靈芝律師受菩薩戒，專心念佛，日課千拜，經案間迸出舍利。臨終見佛來迎，顧旁人言未竟，寂然而化。
袁媼，錢塘人。從靈芝受菩薩戒，即斷葷酒，篤修凈業，家人皆化之，如是二十年。一日，示疾，請圓凈律師說法。俄見佛菩薩眾現前接引，端坐而化。
陳媼，長蘆賾禪師之母也。賾嘗作蓮華勝會錄，普勸緇白，求生西方。其住廣平普會寺，迎母居方丈東室，朝夕持佛名。已而有疾，集眾唱佛，盡二日，忽合掌瞻像，泊然而化。前一日，賾夢母謂曰：吾見尼師十余來相召。賾曰：此往生之祥也。言已坐滅，面如珂玉。既卒之明日，頂微溫，面白，如夢所見然。
于媼，錢唐秦氏女也。其夫販魚為業，有子遭官事，破家。媼愁苦，欲沈身於江。遇凈住寺照師，勸之曰：夙世業緣，總宜順受，枉自沈江，不如念佛。媼猛省，即然一指佛前，誓長齋，日稱佛名，十年不怠。見一切人，皆稱為佛子。一日，請僧誦觀無量壽佛經，而已持珠誦佛名，至，寂然而化。
王氏，合肥馬永逸妻也。永逸世修凈業，事載本傳。王氏亦持佛名，行天竺十念法。又嘗持破地獄偈，偈出華嚴經云：
若人欲了知，三世一切佛，
應觀法界性，一切唯心造。
一夕，夢地獄主者來謝云：幸蒙持偈功德，獄中眾生出生善道者多矣。其後寢疾，持佛名不絕口。既逝，諸親屬及其侍女皆夢王氏報云：吾已得生凈土矣。
廣平郡夫人馮氏，名法信，贈少師珣之女，鎮洮軍承宣使陳思恭之妻也。少多病，及歸陳，病日劇。時慈受深禪師居王城，唱導佛法。夫人造其室，求卻病方。慈受教以持齋，誦西方佛名。夫人信受，還家未踰月，遂屏葷血，卻膏沐，衣埽塔衣，修西方凈觀。自翻經行道，及起居動靜，一以西方為歸。頃之，病良已，理家事如初，亦不廢凈業。如是十年，無惰容，無矜色，心安體舒，神氣日王旅亭師作別。師時在天目，不至。及期，別請僧十人共唱佛名。媼起坐向西而化。事在乾隆三十六年。
余氏，法名真修，吳人朱穎符妻也。年三十二而寡。至三十六，長齋奉佛。晚年以家事付兒婦，專修凈業。年七十，夏秋之交，夢游一池畔，池中有船，載比邱尼、優婆夷十數人。中有一人招余氏云：西方去。余氏自念言：此時不去，待歲晚可耳。招者遽云：且待後船。
至九月六日，夢阿彌陀佛現身接引。既覺，自知時至，請所事文岐師作別。師至，索蓮華不得，以蓮葉與之。余氏欣然，念佛彌切，內外俱聞異香。至十一日清晨，索水沐浴，更新衣，趺坐稱佛名。有頃，右脅而逝。事在乾隆三十六年。
論曰：十方嚴凈國土，純一化生，無有女人。而韋提希夫人，因子惡逆，起心厭離，即得見阿彌陀佛，受記往生。又蓮華經明受持之利，偏記女人往生極樂，故知娑婆女人於西方凈土有大因緣。自蓮宗盛行，閨合諸賢往往能專志勤業，一生取辦。彼具丈夫之形者，視此能無愧乎？
唐河東裴氏家有鸚鵡，以其名載梵經，常狎而敬之，告以六齋之禁。比及辰後，非時之食，終夕不視。或教以持佛名號者，當自有念以至無念，則仰首奮翼，若承若聽。其後或俾之念佛，則默然而不答；或謂之不念，即唱言阿彌陀佛。每虛室戒曙，發和雅音，穆如笙竽，念念相續，聞者莫不灑然。
貞元十九年七月，悴而不懌。馴養者知其將盡，乃鳴磬告曰：將西歸乎？為爾擊磬，爾其存念，每一擊磬，一稱阿彌陀佛。暨十擊磬，而十念成，歛羽委足，不震不仆，奄然而絕。闍維，得舍利十余粒。節度使韋皋為之記。
宋元佑間，長沙郡人養一鴝鵒，俗呼為八八兒者也。偶聞一僧念阿彌陀佛，即隨口稱念，旦暮弗絕。其家因以與僧。久之鳥亡，僧具棺以葬之。俄口中生蓮華一枝。或為題曰：有一靈禽八八兒，解隨僧口念阿彌，死埋平地蓮華發，我輩為人豈不知？
又天臺黃巖正等寺觀師，畜一鴝鵒，常隨人念阿彌陀佛。一旦立死籠中，乃穴土而葬之。舌端生紫蓮華。大智律師為偈頌之。
白鸚鵡，嶺南一士人所畜也。晨朝必誦觀音號、白衣咒，兼能誦、及李白諸詩。或晨課未畢，導以詩文，不應也。一日，謂士人曰：我從西方來，還從西方去。其夕奄然而化。
論曰：一切眾生具有如來藏性，乃至三惡道中但有能系念阿彌陀佛者，即得往生彼國，見佛聞法。觀鸚鵡、鴝鵒事，豈不信然？經云：寧受地獄苦，得聞諸佛名，不受無量樂，而不聞佛名。幸得為人，六根完具，不知念佛，甚者誣且毀焉，亦可謂自暴之尤者矣。豈不惜哉？