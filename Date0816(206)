丙部子錄，十七家，七百五十三部，書一萬五千六百三十七卷。
曾子二卷曾參撰。
晏子春秋七卷晏嬰撰。
子思子八卷孔伋撰。
公孫尼子一卷公孫尼撰。
孟子十四卷孟軻撰，趙岐注。
又七卷劉熙注。
又七卷鄭玄注。
又七卷綦毋邃注。
孫卿子十二卷荀況撰。
董子二卷董無心撰。
魯連子五卷魯仲連撰。
新語二卷陸賈撰。
賈子九卷賈誼撰。
鹽鐵論十卷桓寬撰。
新序三十卷劉向撰。
說苑三十卷劉向撰。
楊子法言六卷楊雄撰。
又十卷宋衷注。
又十三卷李軌注。
楊子太玄經十二卷楊雄撰，陸績注。
又十四卷虞翻注。
又十二卷範望注。
又一十卷蔡文邵注。
桓子新論十七卷桓譚撰。
潛夫論十卷王符撰。
申鑒五卷荀悅撰。
魏子三卷魏朗注。
典論五卷魏文帝撰。
徐氏中論六卷徐幹撰。
去伐論集三卷王粲撰。
杜氏體論四卷杜恕撰。
顧子新語五卷顧譚撰。
通語十卷文禮撰，殷興續。
集誡二卷諸葛亮撰。
典訓十卷陸景撰。
譙子法訓八卷譙周撰。
古今通論三卷王嬰撰。
周生烈子五卷周生烈志。
譙子五教五卷譙周撰。
袁子正論二十卷袁准撰。
袁子正書二十五卷袁准撰。
孫氏成敗志三卷孫毓撰。
新論十卷夏侯湛撰。
物理論十六卷楊泉撰。
太元經十四卷楊泉撰，劉緝注。
新論十卷華譚撰。
志林新書二十卷虞喜撰。
後林新書十卷虞喜撰。
顧子義訓十卷顧夷撰。
清化經十卷蔡洪撰。
正言十卷幹寶撰。
要覽五卷呂竦撰。
立言十卷幹寶撰。
正覽六卷周舍撰。
缺文十卷陸澄撰。
魯史欹器圖一卷劉徽撰。
誡林三卷綦毋氏撰。
家訓七卷顏之推撰。
典言四卷李若等撰。
墳典三十卷盧辯撰。
中說五卷王通撰。
讀書記三十二卷王邵撰。
正訓二十卷辛德源志。
太宗序志一卷太宗撰。
帝範四卷太宗撰，賈行注。
天訓四卷高宗天皇大帝撰。
紫樞要錄十卷大聖天后撰。
青宮記要三十卷天后撰。
少陽正範三十卷天后撰。
臣軌二卷天后撰。
百僚新誡四卷天后撰。
春宮要錄十卷章懷太子撰。
君臣相發起事三卷章懷太子撰。
修身要錄十卷章懷太子撰。
百里昌言二卷王滂撰。
崔子至言六卷崔靈童撰。
平臺百一寓言三卷張大素撰。
女誡一卷曹大家撰。
內訓二十卷辛德源、王邵等撰。
女則要錄十卷文德皇后撰。
鳳樓新誡二十卷張後撰。
右儒家二十八部，凡七百七十六卷。
老子二卷老子撰。
老子二卷河上公注。
老子章句二卷安丘望之撰。
老子道德經指趣四卷安丘望之撰。
老子二卷湘注。
玄言新記道德二卷王弼注。
老子二卷鐘會注。
老子二卷羊祜注。
老子二卷程韶集注。
老子二卷王尚注。
老子二卷蜀才注。
老子二卷孫登注。
老子二卷袁真注。
老子二卷張憑注。
老子二卷鳩摩羅什注。
老子二卷釋惠嚴注。
老子四卷陶弘景注。
老子道德經品四卷梁曠注。
老子二卷樹鐘山注。
老子二卷傅奕注。
老子二卷楊上善注。
老子集注四卷張道相集注。
老子二卷辟閭仁諝注。
老子二卷成玄英注。
老子二卷李允願注。
老子二卷陳嗣古注。
老子二卷釋義盈注。
老子道德經集解四卷任真子注。
老子指歸十四卷嚴遵志。
老子指歸十三卷馮廓撰。
老子道德經序訣二卷葛洪撰。
老子道德簡要義五卷玄景先生注。
太上玄元皇帝道德經二卷楊上器撰。
太上老君玄元皇帝聖紀十卷尹父操撰。
老子玄旨八卷韓莊撰。
老子玄譜一卷劉道人撰。
老子道德經義疏四卷顧歡撰。
老子解釋四卷羊祜撰。
老子講疏六卷梁武帝撰。
老子私記十卷梁簡文帝撰。
老子義疏四卷孟智周撰。
老子述義十卷賈大隱撰。
老子道德指略論二卷楊上善撰。
略論三卷楊上善撰。
莊子十卷崔譔注。
又十卷郭象注。
又二十卷向秀注。
又二十一卷司馬彪注。
莊子集解二十卷李頤集解。
又二十卷王玄古撰。
莊子十卷楊上善撰。
莊子講疏三十卷梁簡文撰。
南華仙人莊子論三十卷梁曠撰。
釋莊子論二卷李充撰。
莊子疏十卷王穆撰。
莊子音一卷王穆撰。
莊子文句義二十卷陸德明撰。
莊子古今正義十卷馮廓撰。
莊子疏十二卷成玄英撰。
鶡冠子三卷鶡冠子撰。
列子八卷列禦寇撰，張湛注。
廣成子十二卷商洛公撰。
任子道論十卷任嘏撰。
渾輿經一卷姖威撰。
唐子十卷唐滂撰。
蘇子七卷蘇彥撰。
宣子二卷宣聘撰。
陸子十卷陸雲撰。
抱樸子內篇二十卷葛洪撰。
孫子十二卷孫綽撰。
顧道士論二卷顧穀撰。
幽求子三十卷杜夷撰。
符子三十卷符朗撰。
賀子十卷賀道養撰。
真誥十卷陶弘景撰。
無名子一卷張太衡撰。
養生要集十卷張湛撰。
玄書通義十卷張機撰。
登真隱訣二十五卷陶弘景撰。
同光子八卷劉無待撰，侯儼注。
牟子二卷牟融撰。
淨住子二十卷蕭子良撰，王融頌。
統略淨住子二卷釋道宣撰。
法苑十五卷釋僧祐撰。
內典博要三十卷虞孝景撰。
真言要集十卷釋賢明撰。
修名羅法門二十卷郭瑜撰。
集古今佛道論衡四卷釋道宣撰。
六趣論六卷楊上善撰。
十門辯惑論二卷釋復禮志。
經論纂要十卷駱子義撰。
通惑決疑錄二卷釋道宜撰。
夷夏論二卷顧歡撰。
笑道論三卷甄鸞撰。
齊三教論七卷衛元嵩撰。
辯正論八卷釋法琳撰。
破邪論三卷釋法琳撰。
三教詮衡十卷楊上善撰。
甄正論三卷杜乂撰。
心鏡論十卷李思慎撰。
崇正論六卷釋彥琮撰。
右道家一百二十五部，老子六十一家，莊子十七家，道釋諸說四十七家，凡九百六十卷。
管子十八卷管夷吾撰。
商子五卷商鞅撰。
慎子十卷慎到撰，滕輔注。
申子三卷申不害撰。
韓子二十卷韓非撰。
晁氏新書三卷晁錯撰。
崔氏政論五卷崔實撰。
劉氏法言十卷劉邵撰。
劉氏正論五卷劉撰。
阮子正論五卷阮武撰。
桓氏代要論十卷桓範撰。
陳子要言十四卷陳融撰。
治道集十卷李文博撰。
春秋決獄十卷董仲舒撰。
五經析疑三十卷邯鄲綽撰。
右法家十五部，凡一百五十八卷。
鄧析子一卷鄧析撰。
尹文子二卷尹文子撰。
公孫龍子三卷公孫龍撰。
又一卷賈大隱注。
又一卷陳嗣古注。
人物志三卷劉邵撰。
又三卷劉邵撰，劉炳注。
士緯十卷姚信撰。
士操一卷魏文帝撰。
九州人士論一卷盧毓撰。
兼名苑十卷釋遠年撰。
辯名苑十卷範謐撰。
右名家十二部，凡五十六卷。
墨子十五卷墨翟撰。
胡非子一卷胡非子撰。
右墨家二部，凡一十六卷。
鬼穀子二卷蘇秦撰。
又三卷樂台撰。
又三卷尹知章注。
補闕子十卷梁元帝撰。
右縱橫家四部，凡十八卷。
屍子二十卷屍佼撰。
尉繚子六卷尉繚子撰。
呂氏春秋二十六卷呂不韋撰。
淮南商詁二十一卷劉安撰。
淮南子注解二十一卷高誘撰。
淮南鴻烈音二卷高誘撰。
三將軍論一卷嚴尤撰。
論衡三十卷王充撰。
風俗通義三十卷應劭撰。
仲長子昌言十卷仲長統撰。
萬機論八卷蔣濟撰。
篤論四卷杜恕撰。
芻蕘論五卷鐘會撰。
傅子一百二十卷傅玄撰。
默記三卷張儼撰。
新言五卷裴玄撰。
新義十八卷劉欽撰。
秦子三卷秦菁撰。
誓論三十卷張儼撰。
說林五卷孔衍撰。
又二十卷張大素撰。
抱樸子外篇五十卷葛洪撰。
時務論十二卷楊偉撰。
古今善言三十卷範泰撰。
記聞三卷徐益壽撰。
何子五卷何楷撰。
劉子十卷劉勰撰。
金樓子十卷梁元帝撰。
語麗十卷硃儋遠撰。
要覽三卷陸士衡撰。
古今注五卷崔豹撰。
采璧記三卷庾肩吾撰。
新略十卷韋道孫撰。
名數十卷徐陵撰。
典墳數十卷範謐撰。
荊楚歲時記十卷宗懍撰。
又二卷杜公瞻撰。
玉燭寶典十二卷。杜台卿撰。
四時錄十二卷王氏撰。
物始十卷謝昊撰。
事始三卷劉孝孫撰。
文章始一卷任昉撰，張績補。
續文章始一卷姚察撰。
戚苑纂要十卷劉揚名撰。
張掖郡玄石圖一卷孟眾撰。
瑞應圖記二卷孫柔之撰。
張掖郡玄石圖一卷高堂隆撰。
瑞應圖贊三卷熊理撰。
符瑞圖十卷顧野王撰。
皇隋靈感志十卷王邵撰。
皇隋瑞文十四卷許善心撰。
諫林十卷何望之撰。
善諫二卷虞通之撰。
諫事五卷魏征撰。
諫苑三十卷于志寧撰。
子林二十卷孟儀撰。
子鈔三十卷沈約撰。
又三十卷庾仲容撰。
子林三十卷薛克構撰。
述正論十三卷陸澄撰。
文府七卷徐陵撰，宗道寧注。
群書理要五十卷魏征撰。
四部言心十卷劉守敬撰。
麟閣詞英六十卷高宗敕撰。
右雜家七十一部，凡九百八十二卷。
氾勝之書二卷氾勝之撰。
四人月令一卷崔實撰。
齊人要術十卷賈思勰撰。
竹譜一卷戴凱之撰。
錢譜一卷顧烜撰。
種植法七十七卷諸葛穎撰。
兆人本業三卷天后撰。
相鶴經一卷浮丘公撰。
鷙擊錄二十卷堯須跂撰。
蠶經一卷。
相馬經一卷伯樂撰。
又二卷徐成等撰。
相馬經六十卷諸葛穎等撰。
相牛經一卷甯戚撰。
養魚經一卷范蠡撰。
右農家二十部，凡一百九十二卷。
鬻子一卷鬻熊撰。
燕丹子三卷燕太子撰。
笑林三卷邯鄲淳撰。
博物志十卷張華撰。
郭子三卷郭澄之撰。賈泉注。
世說八卷劉義慶撰。
續世說十卷劉孝標撰。
小說十卷劉義慶撰。
小說十卷殷芸撰。
釋俗語八卷劉霽撰。
辨林二十卷蕭賁撰。
酒孝經一卷劉炫定撰。
座右方三卷庾元威撰。
啟顏錄十卷侯白撰。
右小說家十三部，凡九十卷。
周髀一卷趙嬰注。
又一卷甄鸞注。
又二卷李淳風撰。
靈憲圖一卷張衡撰。
渾天儀一卷張衡撰。
渾天象注一卷王蕃撰。
昕天論一卷姚信撰。
石氏星經簿贊一卷石申甫撰。
安天論一卷虞喜撰。
甘氏四七法一卷甘德撰。
荊州星占二卷劉表撰。
又二十卷劉睿撰。
天文集占七卷陳卓撰。
四方星占一卷陳卓撰。
五星占三卷陳卓撰。
天文錄三十卷祖恆之撰。
天文橫圖一卷高文洪撰。
天文雜占一卷吳雲撰。
星占三十三卷孫僧化撰。
十二次二十八宿星占十二卷史崇撰。
乙巳占十卷李淳風撰。
靈台秘苑一百二十卷庾季才撰。
玄機內事七卷逢行珪撰。
右天文二十六家，凡二百六十卷。
三統曆一卷劉歆撰。
乾象曆三卷闞澤注，闞洋撰。
魏景初曆三卷楊褘撰。
宋元嘉曆二卷何承天撰。
梁大同曆一卷虞廣刂撰。
後魏永安曆一卷孫僧化撰。
北齊天保曆一卷宋景業撰。
周天象曆二卷王琛撰。
隋開皇曆一卷劉孝孫撰。
又一卷李德林撰。
隋大業曆一卷張胄玄撰。
皇極曆劉焯撰。
又一卷李淳風撰。
河西壬辰元曆一卷趙匪攵撰。
河西甲寅元曆一卷李淳風撰。
大唐甲子元辰曆一卷瞿曇撰。
陳七曜曆五卷吳伯善撰。
七曜曆算二卷甄鸞撰。
七曜雜術二卷劉孝孫撰。
七曜曆疏二卷張胄玄撰。
曆疏一卷崔浩撰。
曆術一卷甄鸞撰。
玄曆術一卷張胄玄撰。
刻漏經一卷何承天撰。
又一卷硃史撰。
又一卷宋景撰。
大唐刻漏經一卷。
九章算經一卷徐嶽撰。
九章重差一卷劉向撰。
九章重差圖一卷劉徽撰。
九章算經九卷甄鸞撰。
九章雜算文二卷劉祐撰。
九章術疏九卷宋泉之撰。
五曹算經五卷甄鸞撰。
孫子算經三卷甄鸞撰。
海島算經一卷甄鸞撰注。
張丘建算經一卷甄鸞撰。
夏侯陽算經三卷甄鸞注。
數術記遺一卷徐岳撰，甄鸞注。
三等數一卷董泉撰，甄鸞注。
算經要用百法一卷徐嶽撰。
綴術五卷祖沖之撰，李淳風注。
五曹算經三卷甄鸞撰。
七經算術通義七卷陰景愉撰。
緝古算術四卷王孝通撰，李淳風注。
右曆算五十八部，凡一百六十七卷。
黃帝問玄女法三卷玄女撰。
司馬法三卷田穰苴撰。
孫子兵法十三卷孫武撰，魏武帝注。
又二卷孟氏解。
又二卷沈友注。
黃石公三略三卷。
張良經一卷張良撰。
兵法捷要七卷魏武帝撰。
兵法要略十卷魏文帝撰。
兵記十二卷司馬彪撰。
兵林六卷孔衍撰。
玉韜十卷梁元帝撰。
真人水鏡十卷陶弘景撰。
握鏡一卷陶弘景撰。
兵書要略十卷宇文憲撰。
張氏七篇七卷張良撰。
新授兵書三十卷隋高祖撰。
六軍鏡三卷李靖撰。
金海四十七卷蕭吉撰。
王佐秘珠五卷樂產撰。
金韜十卷劉祐撰。
懸鏡十卷李淳風撰。
龍武玄兵圖二卷解忠鯁饌。
臨戎孝經二卷員半千撰。
右兵書四十五部，凡二百八十九卷。
焦氏周易林十六卷焦贛撰。
京氏周易錯卦八卷京房撰。
費氏周易林二卷費直撰。
許氏周易雜占七卷許峻撰。
周易參同契二卷魏伯陽撰。
周易五相類一卷魏伯陽撰。
周易林四卷管輅撰。
周易雜占八卷尚廣撰。
徐氏周易筮占二十四卷徐苗撰。
武氏周易雜占八卷武氏撰。
周易集林十二卷伏曼容撰。
又一卷伏氏撰。
連山三十卷梁元帝撰。
新易林占三卷杜氏撰。
周易雜占筮決文二卷梁運撰。
周易林七卷張滿撰。
周易洞林解三卷郭璞撰。
洞林三卷梁元帝撰。
易腦一卷郭氏撰。
六甲周天曆一卷孫僧化作。
風角要候一卷翼奉撰。
風角六情訣一卷王琛撰。
鳥情逆占一卷管輅撰。
九宮行棋經三卷鄭玄撰。
九宮行棋立成一卷王琛撰。
逆刺三卷京房撰。
推產婦何時產法一卷王琛撰。
產圖一卷崔知悌撰。
式經一卷宋琨撰。
九旗飛變一卷鄭玄撰，李淳風注。
太史公萬歲曆一卷司馬談撰。
千歲曆祠二卷任氏撰。
黃帝飛鳥曆一卷張衡撰。
遁甲文一卷伍子胥撰。
三元遁甲圖三卷葛洪撰。
遁甲開山圖一卷王琛撰。
又二卷榮氏撰。
范子問計然十五卷范蠡問，計然答。
淮南王萬畢術一卷劉安撰。
神樞靈轄十卷樂產撰。
祿命書二十卷劉孝恭撰。
又二卷王琛撰。
五行記五卷蕭吉撰。
陰陽書五十卷呂才撰。
又二卷蕭吉撰。
五姓墓圖要訣五卷孫氏撰。
新撰陰陽書三十卷王粲撰。
龜經三卷柳彥詢撰。
又一卷劉寶真撰。
又一卷莊道名撰。
又一卷孫思邈撰。
又三卷周宣撰。
玄悟經三卷李淳風撰。
右五行一百一十三部，凡四百八十五卷。
投壺經一卷郝沖、虞譚法撰。
小博經一卷鮑宏撰。
博塞經一卷鮑宏撰。
二儀簿經一卷隋煬帝撰。
大博經二卷呂才撰。
棋品五卷范汪等注。
棋評一卷梁武帝撰。
象經一卷周武帝撰。
又一卷何妥撰。
又一卷王裕撰。
右雜藝術一十八部，凡四十四卷。
皇覽一百二十二卷何承天撰。
又八十四卷徐爰併合。
類苑一百二十卷劉孝標撰。
壽光書苑二百卷劉香撰。
華林編略六百卷徐勉撰。
長洲玉鏡一百三十八卷虞綽等撰。
藝文類聚一百卷歐陽詢等撰。
北堂書抄一百七十三卷虞世南撰。
書圖泉海七十卷張氏撰。
玉藻瓊林一百卷孟利貞撰。
玄覽一百卷天后撰。
累璧四百卷許敬宗撰。
碧玉芳林四百五十卷孟利貞撰。
策府五百八十二卷張大素撰。
玄門寶海一百二十卷諸葛穎撰。
文思博要並目一千二百一十二卷張大素撰。
三教珠英並目一千三百一十三卷張昌宗等撰。
右類事二十二部，凡七千八十四卷。
黃帝三部針經十三卷皇甫謐撰。
黃帝八十一難經一卷秦越人撰。
赤烏神針經一卷張子存撰。
明堂圖三卷秦承祖撰。
黃帝九靈經十二卷靈寶注。
黃帝內經太素三十卷楊上善注。
黃帝內經明堂類成十三卷楊上善撰。
黃帝明堂經三卷楊玄孫撰注。
鈴和子十卷賈和光撰。
脈經訣三卷徐氏撰。
右明堂經脈二十六家，凡一百七十三卷。
桐君藥錄三卷桐君撰。
吳氏本草因六卷吳普撰。
本草集經七卷陶弘景撰。
靈秀本草圖六卷原平仲撰。
諸藥異名十卷釋行智撰。
本草圖經七卷蘇敬撰。
新修本草二十一卷蘇敬撰。
新修本草圖一十六卷蘇敬等撰。
本草音三卷蘇敬等撰。
本草音義二卷殷子嚴撰。
又一卷抱樸子撰。
太清璿璣文七卷沖和子撰。
金匱仙藥錄三卷京裏先生撰。
神仙服食經十二卷京裏先生撰。
太一鐵胤神丹方三卷蘇遊撰。
養生要集十卷張湛撰。
補養方三卷孟詵撰。
諸病源候論五十卷吳景撰。
四海類聚單方十六卷隋煬帝撰。
食經九卷崔浩撰。
又四卷竺暄撰。
四時食法一卷趙氏撰。
淮南王食經一百二十卷諸葛穎撰。
淮南王食經音十三卷諸葛穎撰。
食經三卷盧仁宗撰。
張仲景藥方十五卷王叔和撰。
華氏藥方十卷華佗方，吳普集。
肘後救卒方四卷葛洪撰。
補肘後救卒備急方六卷陶弘景撰。
阮河南方十六卷阮炳撰。
雜藥方一百七十卷范汪方，尹穆撰。
胡居士方三卷胡洽撰。
劉涓子男方十卷龔慶宜撰。
療癰疽金瘡要方十四卷甘浚之撰。
雜療方二十卷徐叔和撰。
體療雜病方六卷徐叔和撰。
腳弱方八卷徐叔向撰。
藥方十七卷秦承祖撰。
療癰疽金瘡要方十二卷甘伯齊撰。
雜藥方十二卷褚澄撰。
效驗方十卷陶弘景撰。
雜藥方十卷陳山提撰。
調氣方一卷釋鸞撰。
雜湯丸散方五十七卷孝思撰。
僧深集方三十卷釋僧深撰。
刪繁方十二卷謝士太撰。
徐王八代效驗方十卷徐之才撰。
徐氏落年方三卷徐嗣伯撰。
雜病論一卷徐嗣伯撰。
徐氏家秘方二卷徐之才撰。
集驗方十卷姚僧垣撰。
小品方十二卷陳延之撰。
經心方八卷宋俠撰。
名醫集驗方三卷。
古今錄驗方五十卷甄權撰。
崔氏纂要方十卷崔知悌撰。
孟氏必效方十卷孟詵撰。
玄感傳屍方一卷蘇遊撰。
骨蒸病灸方一卷崔知悌撰。
解寒食散方十三卷徐叔和撰。
少小節療方一卷俞寶撰。
狐子方金訣二卷葛仙公撰。
陵陽子秘訣一卷明月公撰。
神臨藥秘經一卷黃公撰。
玉房秘術一卷葛氏撰。
玉房秘錄訣八卷沖和子撰。
右醫術本草二十五家，養生十六家，病源單方二家，食經十家，雜經方五十八家，類聚方一家，共一百一十家，凡三千七百八十九卷。
丁部集錄，三類，共八百九十部，書一萬二千二十八卷。
楚詞十卷郭璞注。
楚詞九悼一卷楊穆撰。
離騷草木蟲魚疏一卷劉遝撰。
楚詞音一卷孟奧撰。
又一卷徐邈撰。
又一卷釋道騫撰。
金輪集十卷天后撰。
文章流別集三十卷摯虞撰。
善文四十九卷杜預撰。
名文集四十卷謝沈撰。
文苑一百卷孔逭撰。
文選三十卷梁昭明太子撰。
文選六十卷李善注。
又六十卷公孫羅注。
文選音十卷蕭該撰。
又十卷公孫羅撰。
文選音義十卷釋道淹撰。
文海集三十六卷蕭圓撰。
詞苑麗則二十卷康明貞撰。
芳林要覽三百卷許敬宗撰。
類文三百七十七卷庾自直撰。
文館詞林一千卷許敬宗撰。
賦集四十卷宋明帝撰。
獻賦集十卷卞鑠撰。
上林賦一卷司馬相如撰。
幽通賦一卷班固撰，曹大家注。
又一卷項岱撰。
二京賦二卷張衡撰。
二京賦音二卷薛綜撰。
齊都賦一卷左太沖撰。
齊都賦音一卷李軌撰。
百賦音一卷褚令之撰。
賦音二卷郭微之撰。
三京賦音一卷綦毋邃撰。
靖恭堂頌一卷李暠撰。
翰林論二卷李充撰。
雜論九十五卷殷仲堪撰。
設論集三卷劉楷撰。
又五卷謝靈運撰。
連珠集五卷謝靈運撰。
制旨連珠四卷梁武帝撰。
又十一卷陸緬撰。
贊集五卷謝莊撰。
會稽先賢贊四卷賀氏撰。
會稽太守像贊二卷賀氏撰。
列女傳敘贊一卷孫夫人撰。
古今箴銘集十三卷張湛撰。
詔集區別二十七卷宋幹撰。
霸朝雜集五卷李德林撰。
古今詔集三十卷溫彥博撰。
又一百卷李義府撰。
聖朝詔集三十卷薛堯撰。
書集八十卷王履撰。
書林六卷夏赤松撰。
策集六卷謝靈運撰。
七林集十二卷卞氏撰。
七悟集一卷顏延之撰。
俳諧文十五卷袁淑撰。
弘明集十四卷釋僧祐撰。
廣弘明集三十卷釋道宣撰。
陶神論五卷釋靈祐撰。
婦人訓誡集十卷徐湛之撰。
婦人詩集二卷顏竣撰。
文釋十卷江邃撰。
文心雕龍十卷劉勰撰。
百志詩集五卷幹寶撰。
百國詩集二十九卷崔光撰。
百一詩八卷應璩撰。
百一詩集二卷李夔撰。
清溪集三十卷齊武帝命撰。
晉元氏宴會遊集四卷伏滔、袁豹、謝靈運等撰。
元嘉西池宴會詩集三卷顏延之撰。
文會詩集四卷徐伯陽撰。
文林詩府六卷北齊後主作。
西府新文十卷蕭淑撰。
詩集新撰三十卷宋明帝撰。
詩集二十卷宋明帝撰。
詩集抄十卷謝靈運撰。
詩集五十卷謝靈運撰。
詩集二十卷劉和撰。
又一百卷顏竣撰。
詩例錄二卷顏竣撰。
詩英十卷謝靈運撰。
古今詩苑英華集二十卷梁昭明太子撰。
續古今詩苑英華二十卷釋惠靜撰。
類集一百一十三卷虞綽等撰。
六代詩集鈔四卷徐陵撰。
古今類序詩苑三十卷劉孝孫撰。
麗正文苑二十卷許敬宗撰。
古今詩類聚七十九卷郭瑜撰。
太樂雜歌詞三卷荀勖撰。
新撰錄樂府集十一卷謝靈運撰。
玉台新詠十卷徐陵撰。
回文詩集一卷謝靈運撰。
金門待詔集十卷劉允濟撰。
集苑六十卷謝琨撰。
集林二百卷劉義慶撰。
右集錄楚詞七家，帝王二十七家，太子諸王二十一家，七國趙、楚各一家，前漢二十家，後漢五十家，魏四十六家，蜀二家，吳十四家，西晉一百一十九家，東晉一百四十四家，宋六十家，南齊十二家，梁五十九家，陳十四家，後魏十家，北齊四家，週五家，隋十八家，唐一百一十二家，沙門七家，婦人七家；總集一百二十四家。凡八百九十二部，一萬二千二十八卷。
三代之書，經秦燔煬殆盡。漢武帝、河間王始重儒術，于灰燼之餘，拓纂亡散，篇卷僅而復存。劉更生石渠典校之書，卷軸無幾。逮歆之七略，在漢藝文志者，裁三萬三千九百卷。後漢蘭台、石室、東觀、南宮諸儒撰集，部帙漸增。董卓遷都，載舟西上，因罹寇盜，沉之於河，存者數船而已。及魏武父子，采掇遺亡，至晉總括群書，裁二萬七千九百四十五卷。及永嘉之亂，洛都覆沒，靡有孑遺。江表所存官書，凡三千一十四卷。至宋謝靈運造四部書目錄，凡四千五百八十二卷。其後王儉復造書目，凡五千七十四卷。南齊王亮、謝朏四部書目，凡一萬八千一十卷。齊末兵火延燒秘閣，書籍煨燼。梁元帝克平侯景，收公私經籍歸於江陵，凡七萬餘卷。蓋佛老之書，計於其間。及周師入郢，鹹自焚煬。周武保定之中，官書裁盈萬卷。平齊所得，數止五千。及隋氏平陳，南北一統，秘書監牛弘奏請搜訪遺逸，著定書目，凡三萬餘卷。煬帝寫五十副本，分為三品。國家平王世充，收其圖籍，溯河西上，多有沉沒，存者重復八萬卷。自武德已後，文士既有修纂，篇卷滋多。開元時，甲乙丙丁四部書各為一庫，置知書官八人分掌之。凡四部庫書，兩京各一本，共一十二萬五千九百六十卷。皆以益州麻紙寫。其集賢院御書，經庫皆鈿白牙軸，黃縹帶，紅牙籤，史書庫鈿青牙軸，縹帶，綠牙籤，子庫皆雕紫檀軸，紫帶，碧牙籤，集庫皆綠牙軸，硃帶，白牙籤，以分別之。