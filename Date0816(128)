洪州分寧兜率從悅禪師，姓熊氏，虔州人。少依普圓院崇上人出家，未冠圓具。首習經論，次慕參問，緣契洞山真凈禪師。
開堂日，白槌罷，師云：住！住！五眼難觀，佛佛相傳，默然自照，西天諸祖謾說異端，唐土宗師強生文彩，英靈衲子一點難瞞。直下分明，臨機脫活，縱橫南北，出沒東西，於平地上涌起波瀾，向虛空中倒飜筋斗。今朝座下那個惺惺？便請出來開人眼目。
問：親聞洞里真消息，今日新豐事若何？
師云：山橫嫩翠，溪瀉寒光。
僧曰：不因風卷浮云盡，爭見涼天萬里秋？
師云：不妨奇特。
問：如何是兜率境？
師云：一水挪藍色，千峰削玉青。
如何是境中人？
師云：七凹八凸無人見，百手千頭只自知。
師乃云：溪上桃花爛熳春，倚筇閑看笑靈云。抽枝抽葉尋常事，有悟無疑亦強分。諸禪者！既疑悟之強分，何玄旨而可定？但得凡情凈盡，自然圣解都忘。如此則何是非而有？何得失而論？何動靜而取？何彼此而分？到遮，直得妙體虛明，大用縱橫，都無揀擇，好丑一如。還有人承當得麼？若承當得，兜率與儞拄杖子一任橫行。若也未然，不免自家受用去也。良久，云：撥落葉開苔蘚色，卓穿冰放野泉聲。卓拄杖一下。
上堂云：阿呵呵底時節，仲夏初殘梅雨歇，寥寥物外自清涼，擾擾人間方酷熱。諸禪客！一種含靈，為什麼世界有異？良久，云：天闊云無礙，風高海自澄。
上堂云：耳目一何清！端居幽谷里，秋風入古松，秋月生寒水。衲僧於此更求真，兩個猢猻垂四尾。喝一喝。
上堂云：龍安古路堂堂，往來未嘗間隔，嶺頭風動松聲，巖下溪流月色。上無一點紅埃，內有祖師窟宅，到此方得心休，自解橫吹玉笛。諸禪客！要識不涉程途底句麼？良久，云：直須透過遮機關，不用敲開無縫鎖。咄！
上堂云：雪意連連作，春寒每放參，到頭真實處，不在口喃喃。
上堂云：兜率都無辨別，卻喚烏龜作鼈，不能說妙談真，只解搖唇鼓舌，遂令天下衲僧覷見眼中滴血。莫有翻嗔作喜，笑傲烟霞者麼？良久，云：笛中一曲昇平樂，筭得生平未解愁。
上堂云：衲僧袖里神鋒，截斷有句無句，隨宜獨立真規，處處清風滿路。更知結角羅紋，始解針來線去。
上堂云：始見新春，又逢初夏，四時若箭，兩曜如梭。不覺紅顏翻成白首，直須努力別著精神，耕取自己田園，莫犯他人苗稼。既然如是牽犂拽杷，須是雪山白牛始得。且道鼻孔在什麼處？良久，云：叱！叱！
潭州報慈開福進英禪師。問：遠涉長途即不問，到家一句事如何？
師云：雪滿長空。
僧曰：此猶是時人知有，轉身一路又作麼生？師便喝。
上堂云：雪鋪銀世界，別是水晶宮，瑞氣紛紛動，何人住此中？拍禪床一下，云：清泰橋邊，今人牓樣；報慈堂上，古佛家風。橫擔楖栗入門來，便把草鞋跟截斷，華藏海中游戲，會春園里逍遙，信乎朝入伽藍，暮成正覺。雖然如是，正令行時，猶較一著。敢問大眾：作麼生是坐致太平底事？還知麼？提起拂子云：一掉若何？
師云：一棒一痕分痛癢，獨許泥牛木馬知。
問：如何是祖師西來意？師以乎太平遮里，時豐道泰，商賈駢闐，白米四文一升，蘿卜一文一束。不用北頭買賤，南頭賣貴，自然物及四生，自然利資王化。又怎生說個佛法道理？良久，云：勸君不用鐫頑石，路上行人口似碑。
廬山歸宗杲禪師。問：為國開堂於此日，師將何法樂昇平？
師云：堯風蕩蕩，舜日輝輝。
僧曰：君恩將此報，祖意又何如？
師云：云生嶺上，雨滴巖前。
問：如何是歸宗境？
師云：重重看不盡。
僧曰：如何是境中人？
師云：個個眼眉橫。
師乃云：西來祖印，教外別傳，非大根器，不能證入。其證入者，不被文字語言所轉，聲色是非所迷，亦無云門、臨濟之殊，趙州、德山之異。所以唱道須明有語中無語，無語中有語。若向遮里薦得，可謂終日著衣，未嘗掛一縷絲；終日吃飯，未嘗齩破一粒米。直是呵佛罵祖，有什麼過！雖然如是，欲得不招無間業，莫謗如來正法輪。喝一喝。
上堂，拈拄杖云：歸宗會斬蛇，禾山解打鼓，萬象與森羅，皆從遮去。擲下柱杖云：皈堂吃茶。
南岳祝融峰上封寺慧和禪師。問：師唱誰家曲？宮商何調中？
師云：不落五音。
僧曰：不屬韶陽調去也。
師云：且喜有知音。
師乃云：未陞猊座已前，盡大地人成佛已畢，更有何法可說？更有何生可利？況菩提煩惱，本自寂然；生死涅盤，猶如春夢；門庭施設，誑謼小兒；方便門開，羅紋結角；於衲僧面前，皆為幻惑。且道衲僧有甚長處？拈起拄杖云：孤根自有擎天勢，不比尋常曲枝。卓一下。
上堂云：祝融峰上，瑞氣騰空；行道壇前，祥云拂地。林間衲子，信步經行；嶺上樵夫，謳歌拍*乎。把針巖畔，音樂鳥聲；懶瓚庵前，風生虎嘯。說甚透聲透色，休論達磨迷逢，莫是真假有無，俱不可得麼？若恁麼會，未免眼中添屑；總不恁麼，又作麼生？良久，云：此境此時誰得意？極目千山入望來。
衢州超化院靜禪師，上堂云：個中之源，無歸者久，只為言泉亂派，語脉混流。一波始生，萬波隨往，生而不止，往而不休，遂使洪波浩渺，白浪滔天。今日山僧不免挽。
師云：雪里梅花火里開。
僧曰：莫便是為人處也無？
師云：井底紅塵已漲天。
問：同聲相應時如何？
師云：鵓鳩樹上啼。
僧曰：同氣相求時如何？
師云：猛虎巖前嘯。
問：一進一退時如何？
師云：腳在肚下。
僧曰：如何是不動尊？
師云：行住坐臥。
師乃云：恁麼也不得，不恁麼也不得，恁麼不恁麼總不得，諸人作麼生會？直下會得，不妨奇特；更或針錐，西天此土。
上堂云：五峰家風，南北西東，要用便用，以橛釘空。咄！
蘄州月頂延福寺倫禪師。問：如何是蘄州境？
師云：白云堆里神仙秀。
僧曰：如何是境中人？
師云：紫閣筵中鼎鼐材。
問：如何是祖師西來意？
師云：涼風卻退檐前暑。
問：止宿庵中即不問，途中受用事如何？
師云：落花鋪地錦，流水映天心。
僧曰：忽遇向上人來又作麼生？
師云：劍有七星君可度，琴無五線客難尋。
問：如何是宗乘向上事？
師云：古符常照夜堂明。
師良久云：舍利塔前，金蘂花開吐艷；昆
在松枝，任他頭垂腳露。