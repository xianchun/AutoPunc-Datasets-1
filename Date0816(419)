如是人等，終不以空不空分別極喜地法，亦不以極喜地法分別空不空；不以空不空分別離垢地法、發光地法乃至善慧地法、法云地法，亦不以離垢地法、發光地法乃至善慧地法、法云地法分別空不空。不以有相無相分別極喜地法，亦不以極喜地法分別有相無相；不以有相無相分別離垢地法、發光地法乃至善慧地法、法云地法，亦不以離垢地法、發光地法乃至善慧地法、法云地法分別有相無相。不以有愿無愿分別極喜地法，亦不以極喜地法分別有愿無愿；不以有愿無愿分別離垢地法、發光地法乃至善慧地法、法云地法，亦不以離垢地法、發光地法乃至善慧地法、法云地法分別有愿無愿。不以生不生分別極喜地法，亦不以極喜地法分別生不生；不以生不生分別離垢地法、發光地法乃至善慧地法、法云地法，亦不以離垢地法、發光地法乃至善慧地法、法云地法分別生不生。不以滅不滅分別極喜地法，亦不以極喜地法分別滅不滅；不以滅不滅分別離垢地法、發光地法乃至善慧地法、法云地法，亦不以離垢地法、發光地法乃至善慧地法、法云地法分別滅不滅。不以寂靜不寂靜分別極喜地法，亦不以極喜地法分別寂靜不寂靜；不以寂靜不寂靜分別離垢地法、發光地法乃至善慧地法、法云地法，亦不以離垢地法、發光地法乃至善慧地法、法云地法分別寂靜不寂靜。不以遠離不遠離分別極喜地法，亦不以極喜地法分別遠離不遠離；不以遠離不遠離分別離垢地法、發光地法乃至善慧地法、法云地法，亦不以離垢地法、發光地法乃至善慧地法、法云地法分別遠離不遠離。
如是人等，終不以空不空分別異生地，亦不以異生地分別空不空；不以空不空分別種姓地、第八地、具見地、薄地、離欲地、已辦地、獨覺地、菩薩地、如來地，亦不以種姓地、第八地乃至菩薩地、如來地分別空不空。不以有相無相分別異生地，亦不以異生地分別有相無相；不以有相無相分別種姓地、第八地乃至菩薩地、如來地，亦不以種姓地、第八地乃至菩薩地、如來地分別有相無相。不以有愿無愿分別異生地，亦不以異生地分別有愿無愿；不以有愿無愿分別種姓地、第八地乃至菩薩地、如來地，亦不以種姓地、第八地乃至菩薩地、如來地分別有愿無愿。不以生不生分別異生地，亦不以異生地分別生不生；不以生不生分別種姓地、第八地乃至菩薩地、如來地，亦不以種姓地、第八地乃至菩薩地、如來地分別生不生。不以滅不滅分別異生地，亦不以異生地分別滅不滅；不以滅不滅分別種姓地、第八地乃至菩薩地、如來地，亦不以種姓地、第八地乃至菩薩地、如來地分別滅不滅。不以寂靜不寂靜分別異生地，亦不以異生地分別寂靜不寂靜；不以寂靜不寂靜分別種姓地、第八地乃至菩薩地、如來地，亦不以種姓地、第八地乃至菩薩地、如來地分別寂靜不寂靜。不以遠離不遠離分別異生地，亦不以異生地分別遠離不遠離；不以遠離不遠離分別種姓地、第八地乃至菩薩地、如來地，亦不以種姓地、第八地乃至菩薩地、如來地分別遠離不遠離。
如是人等，終不以空不空分別異生地法，亦不以異生地法分別空不空；不以空不空分別種姓地法、第八地法乃至菩薩地法、如來地法，亦不以種姓地法、第八地法乃至菩薩地法、如來地法分別空不空。不以有相無相分別異生地法，亦不以異生地法分別有相無相；不以有相無相分別種姓地法、第八地法乃至菩薩地法、如來地法，亦不以種姓地法、第八地法乃至菩薩地法、如來地法分別有相無相。不以有愿無愿分別異生地法，亦不以異生地法分別有愿無愿；不以有愿無愿分別種姓地法、第八地法乃至菩薩地法、如來地法，亦不以種姓地法、第八地法乃至菩薩地法、如來地法分別有愿無愿。不以生不生分別異生地法，亦不以異生地法分別生不生；不以生不生分別種姓地法、第八地法乃至菩薩地法、如來地法，亦不以種姓地法、第八地法乃至菩薩地法、如來地法分別生不生。不以滅不滅分別異生地法，亦不以異生地法分別滅不滅；不以滅不滅分別種姓地法、第八地法乃至菩薩地法、如來地法，亦不以種姓地法、第八地法乃至菩薩地法、如來地法分別滅不滅。不以寂靜不寂靜分別異生地法，亦不以異生地法分別寂靜不寂靜；不以寂靜不寂靜分別種姓地法、第八地法乃至菩薩地法、如來地法，亦不以種姓地法、第八地法乃至菩薩地法、如來地法分別寂靜不寂靜。不以遠離不遠離分別異生地法，亦不以異生地法分別遠離不遠離；不以遠離不遠離分別種姓地法、第八地法乃至菩薩地法、如來地法，亦不以種姓地法、第八地法乃至菩薩地法、如來地法分別遠離不遠離。
如是人等，終不以空不空分別有為界，亦不以有為界分別空不空；不以空不空分別無為界，亦不以無為界分別空不空。不以有相無相分別有為界，亦不以有為界分別有相無相；不以有相無相分別無為界，亦不以無為界分別有相無相。不以有愿無愿分別有為界，亦不以有為界分別有愿無愿；不以有愿無愿分別無為界，亦不以無為界分別有愿無愿。不以生不生分別有為界，亦不以有為界分別生不生；不以生不生分別無為界，亦不以無為界分別生不生。不以滅不滅分別有為界，亦不以有為界分別滅不滅；不以滅不滅分別無為界，亦不以無為界分別滅不滅。不以寂靜不寂靜分別有為界，亦不以有為界分別寂靜不寂靜；不以寂靜不寂靜分別無為界，亦不以無為界分別寂靜不寂靜。不以遠離不遠離分別有為界，亦不以有為界分別遠離不遠離；不以遠離不遠離分別無為界，亦不以無為界分別遠離不遠離。
時具壽善現告諸天子言：如是甚深，難見難覺，非所尋思，超尋思境，微妙寂靜，最勝第一，唯極圣者自內所證，世聰慧人所不能測，所說般若波羅蜜多，其中實無能信受者。所以者何？此中無法可顯可示，由無有法可顯示故，實信受者亦不可得。
時舍利子問善現言：豈不於此般若波羅蜜多甚深教中廣說三乘法，所謂聲聞、獨覺、無上乘法；廣說攝受菩薩摩訶薩從初發心乃至十地諸菩薩道，所謂布施波羅蜜多、凈戒、安忍、精進、靜慮、般若波羅蜜多，若內空、外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空，若真如、法界、法性、不虛妄性、不變異性、平等性、離生性、法定、法住、實際、虛空界、不思議界，若苦圣諦、集滅道圣諦，若四靜慮、四無量、四無色定，若八解脫、八勝處、九次第定、十遍處，若四念住、四正斷、四神足、五根、五力、七等覺支、八圣道支，若空解脫門、無相、無愿解脫門，若五眼、六神通，若佛十力、四無所畏、四無礙解、大慈大悲大喜大舍、十八佛不共法，若無忘失法、住舍性，若一切智、道相智、一切相智，若一切陀羅尼門、一切三摩地門；廣說攝受菩薩摩訶薩功德勝事，所謂菩薩摩訶薩於此般若波羅蜜多勤修行故，隨所生處，常受化生，於不退神通能自在游戲，從一佛土趣一佛土，供養恭敬，尊重贊嘆諸佛世尊，隨所愿樂，種種善根皆能修習，速得圓滿，於諸佛所，聞持正法，乃至無上正等菩提，能不忘失，亦無懈廢，居勝定，離散亂心，由此為緣，得無礙辯、無斷盡辯、無疏謬辯、迅辯、應辯、凡所演說豐義味辯、一切世間最妙勝辯？
善現答言：如是！如是！誠如所說。於此般若波羅蜜多甚深教中廣說三乘法，所謂聲聞、獨覺、無上乘法；廣說攝受菩薩摩訶薩從初發心乃至十地諸菩薩道，所謂布施波羅蜜多乃至一切三摩地門；廣說攝受菩薩摩訶薩功德勝事，所謂菩薩摩訶薩於此般若波羅蜜多勤修行故，隨所生處，常受化生，乃至得一切世間最妙勝辯，如是深教，諸有所說，以無所得而為方便。
舍利子言：此於何法以無所得為方便耶？
善現言：舍利子！此於我，以無所得而為方便；此於有情、命者、生者、養者、士夫、補特伽羅、意生、儒童、作者、受者、知者、見者，以無所得而為方便。舍利子！此於色，以無所得而為方便；此於受想行識，以無所得而為方便。舍利子！此於眼處，以無所得而為方便；此於耳鼻舌身意處，以無所得而為方便。舍利子！此於色處，以無所得而為方便；此於聲香味觸法處，以無所得而為方便。
舍利子！此於眼界，以無所得而為方便；此於色界、眼識界及眼觸、眼觸為緣所生諸受，以無所得而為方便。舍利子！此於耳界，以無所得而為方便；此於聲界、耳識界及耳觸、耳觸為緣所生諸受，以無所得而為方便。舍利子！此於鼻界，以無所得而為方便；此於香界、鼻識界及鼻觸、鼻觸為緣所生諸受，以無所得而為方便。
舍利子！此於舌界，以無所得而為方便；此於味界、舌識界及舌觸、舌觸為緣所生諸受，以無所得而為方便。舍利子！此於身界，以無所得而為方便；此於觸界、身識界及身觸、身觸為緣所生諸受，以無所得而為方便。舍利子！此於意界，以無所得而為方便；此於法界、意識界及意觸、意觸為緣所生諸受，以無所得而為方便。
舍利子！此於地界，以無所得而為方便；此於水火風空識界，以無所得而為方便。舍利子！此於苦圣諦，以無所得而為方便；此於集滅道圣諦，以無所得而為方便。舍利子！此於無明，以無所得而為方便；此於行、識、名色、六處、觸、受、愛、取、有、生、老死愁嘆苦憂惱，以無所得而為方便。
舍利子！此於內空，以無所得而為方便；此於外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空，以無所得而為方便。
舍利子！此於真如，以無所得而為方便；此於法界、法性、不虛妄性、不變異性、平等性、離生性、法定、法住、實際、虛空界、不思議界，以無所得而為方便。舍利子！此於布施波羅蜜多，以無所得而為方便；此於凈戒、安忍、精進、靜慮、般若波羅蜜多，以無所得而為方便。
舍利子！此於四靜慮，以無所得而為方便；此於四無量、四無色定，以無所得而為方便。舍利子！此於八解脫，以無所得而為方便；此於八勝處、九次第定、十遍處，以無所得而為方便。舍利子！此於四念住，以無所得而為方便；此於四正斷、四神足、五根、五力、七等覺支、八圣道支，以無所得而為方便。
舍利子！此於空解脫門，以無所得而為方便；此於無相、無愿解脫門，以無所得而為方便。舍利子！此於五眼，以無所得而為方便；此於六神通，以無所得而為方便。舍利子！此於佛十力，以無所得而為方便；此於四無所畏、四無礙解、大慈大悲大喜大舍、十八佛不共法，以無所得而為方便。
舍利子！此於無忘失法，以無所得而為方便；此於住舍性，以無所得而為方便。舍利子！此於一切陀羅尼門，以無所得而為方便；此於一切三摩地門，以無所得而為方便。舍利子！此於一切智，以無所得而為方便；此於道相智、一切相智，以無所得而為方便。
舍利子！此於聲聞乘，以無所得而為方便；此於獨覺乘、無上乘，以無所得而為方便。舍利子！此於預流，以無所得而為方便；此於一來、不還、阿羅漢，以無所得而為方便。舍利子！此於預流向預流果，以無所得而為方便；此於一來向一來果、不還向不還果、阿羅漢向阿羅漢果，以無所得而為方便。
舍利子！此於獨覺，以無所得而為方便；此於獨覺向獨覺果，以無所得而為方便。舍利子！此於菩薩摩訶薩，以無所得而為方便；此於三藐三佛陀，以無所得而為方便。舍利子！此於菩薩摩訶薩法，以無所得而為方便；此於無上正等菩提法，以無所得而為方便。
舍利子！此於極喜地，以無所得而為方便；此於離垢地、發光地、焰慧地、極難勝地、現前地、遠行地、不動地、善慧地、法云地，以無所得而為方便。舍利子！此於極喜地法，以無所得而為方便；此於離垢地法、發光地法、焰慧地法、極難勝地法、現前地法、遠行地法、不動地法、善慧地法、法云地法，以無所得而為方便。
舍利子！此於異生地，以無所得而為方便；此於種姓地、第八地、具見地、薄地、離欲地、已辦地、獨覺地、菩薩地、如來地，以無所得而為方便。舍利子！此於異生地法，以無所得而為方便；此於種姓地法、第八地法、具見地法、薄地法、離欲地法、已辦地法、獨覺地法、菩薩地法、如來地法，以無所得而為方便。舍利子！此於有為界，以無所得而為方便；此於無為界，以無所得而為方便。
時舍利子問善現言：何因緣故，於此般若波羅蜜多甚深教中，以無所得而為方便，廣說三乘法，所謂聲聞、獨覺、無上乘法？何因緣故，於此般若波羅蜜多甚深教中，以無所得而為方便，廣說攝受菩薩摩訶薩從初發心乃至十地諸菩薩道，所謂布施波羅蜜多乃至一切三摩地門？何因緣故，於此般若波羅蜜多甚深教中，以無所得而為方便，廣說攝受菩薩摩訶薩功德勝事，所謂菩薩摩訶薩於此般若波羅蜜多勤修行故，隨所生處，常受化生，乃至得一切世間最妙勝辯？
善現答言：舍利子！由內空故，於此般若波羅蜜多甚深教中，以無所得而為方便，廣說三乘法，所謂聲聞、獨覺、無上乘法。舍利子！由外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空故，於此般若波羅蜜多甚深教中，以無所得而為方便，廣說三乘法，所謂聲聞、獨覺、無上乘法。
舍利子！由內空故，於此般若波羅蜜多甚深教中，以無所得而為方便，廣說攝受菩薩摩訶薩從初發心乃至十地諸菩薩道，所謂布施波羅蜜多、凈戒、安忍、精進、靜慮、般若波羅蜜多，若內空、外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空，若真如、法界、法性、不虛妄性、不變異性、平等性、離生性、法定、法住、實際、虛空界、不思議界，若苦圣諦、集滅道圣諦，若四靜慮、四無量、四無色定，若八解脫、八勝處、九次第定、十遍處，若四念住、四正斷、四神足、五根、五力、七等覺支、八圣道支，若空解脫門、無相、無愿解脫門，若五眼、六神通，若佛十力、四無所畏、四無礙解、大慈大悲大喜大舍、十八佛不共法，若無忘失法、住舍性，若一切智、道相智、一切相智，若一切陀羅尼門、一切三摩地門。舍利子！由外空乃至無性自性空故，於此般若波羅蜜多甚深教中，以無所得而為方便，廣說攝受菩薩摩訶薩從初發心乃至十地諸菩薩道，所謂布施波羅蜜多，乃至一切三摩地門。
舍利子！由內空故，於此般若波羅蜜多甚深教中，以無所得而為方便，廣說攝受菩薩摩訶薩功德勝事，所謂菩薩摩訶薩於此般若波羅蜜多勤修行故，隨所生處，常受化生，於不退神通能自在游戲，從一佛土趣一佛土，供養恭敬，尊重贊嘆諸佛世尊，隨所愿樂，種種善根皆能修習，速得圓滿，於諸佛所，聞持正法，乃至無上正等菩提，能不忘失，亦無懈廢，居勝定，離散亂心，由此為緣，得無礙辯、無斷盡辯、無謬亂辯、迅辯、應辯、凡所演說豐義味辯、一切世間最妙勝辯。舍利子！由外空乃至無性自性空故，於此般若波羅蜜多甚深教中，以無所得而為方便，廣說攝受菩薩摩訶薩功德勝事，所謂菩薩摩訶薩於此般若波羅蜜多勤修行故，隨所生處，常受化生，乃至得一切世間最妙勝辯。
尒時，天帝釋及此三千大千世界所有四大王眾天、三十三天、夜摩天、覩史多天、樂變化天、他化自在天、梵眾天、梵輔天、梵會天、大梵天、光天、少光天、無量光天、極光凈天、凈天、少凈天、無量凈天、遍凈天、廣天、少廣天、無量廣天、廣果天、無繁天、無熱天、善現天、善見天、色究竟天，咸作是念：今尊者善現承佛神力，為一切有情雨大法雨。我等今者為供養故，宜各化作天諸妙花，奉散釋迦如來及菩薩摩訶薩并苾芻僧、尊者善現，亦散所說甚深般若波羅蜜多，而為供養。
時諸天眾作是念已，各化種種微妙香花，奉散如來、諸菩薩等。是時，於此三千大千佛之世界，花悉充滿，以佛神力，於虛空中合成花臺，莊嚴殊妙，遍覆三千大千世界。具壽善現覩斯事已，作是念言：今所散花，於諸天處未曾見有是花殊妙，定非草木水陸所生，應是諸天為供養故，從心化出。
時天帝釋既知善現心之所念，謂善現言：此所散花，實非草木水陸所生，亦不從心，實能化生，但變現耳。
具壽善現語帝釋言：是花不生，則非花也。
時天帝釋問善現言：為但是花不生？為余法亦尒？
善現答言：非但是花不生，諸余法亦尒。何謂也？憍尸迦！色亦不生，此既不生，則非色；受想行識亦不生，此既不生，則非受想行識。何以故？以不生法離諸戲論，不可施設為色等故。憍尸迦！眼處亦不生，此既不生，則非眼處；耳鼻舌身意處亦不生，此既不生，則非耳鼻舌身意處。何以故？以不生法離諸戲論，不可施設為眼處等故。憍尸迦！色處亦不生，此既不生，則非色處；聲香味觸法處亦不生，此既不生，則非聲香味觸法處。何以故？以不生法離諸戲論，不可施設為色處等故。
憍尸迦！眼界亦不生，此既不生，則非眼界；色界、眼識界及眼觸、眼觸為緣所生諸受亦不生，此既不生，則非色界乃至眼觸為緣所生諸受。何以故？以不生法離諸戲論，不可施設為眼界等故。憍尸迦！耳界亦不生，此既不生，則非耳界；聲界、耳識界及耳觸、耳觸為緣所生諸受亦不生，此既不生，則非聲界乃至耳觸為緣所生諸受。何以故？以不生法離諸戲論，不可施設為耳界等故。
憍尸迦！鼻界亦不生，此既不生，則非鼻界；香界、鼻識界及鼻觸、鼻觸為緣所生諸受亦不生，此既不生，則非香界乃至鼻觸為緣所生諸受。何以故？以不生法離諸戲論，不可施設為鼻界等故。憍尸迦！舌界亦不生，此既不生，則非舌界；味界、舌識界及舌觸、舌觸為緣所生諸受亦不生，此既不生，則非味界乃至舌觸為緣所生諸受。何以故？以不生法離諸戲論，不可施設為舌界等故。
憍尸迦！身界亦不生，此既不生，則非身界；觸界、身識界及身觸、身觸為緣所生諸受亦不生，此既不生，則非觸界乃至身觸為緣所生諸受。何以故？以不生法離諸戲論，不可施設為身界等故。憍尸迦！意界亦不生，此既不生，則非意界；法界、意識界及意觸、意觸為緣所生諸受亦不生，此既不生，則非法界乃至意觸為緣所生諸受。何以故？以不生法離諸戲論，不可施設為意界等故。
憍尸迦！地界亦不生，此既不生，則非地界；水火風空識界亦不生，此既不生，則非水火風空識界。何以故？以不生法離諸戲論，不可施設為地界等故。憍尸迦！苦圣諦亦不生，此既不生，則非苦圣諦；集滅道圣諦亦不生，此既不生，則非集滅道圣諦。何以故？以不生法離諸戲論，不可施設為苦圣諦等故。憍尸迦！無明亦不生，此既不生，則非無明；行、識、名色、六處、觸、受、愛、取、有、生、老死愁嘆苦憂惱亦不生，此既不生，則非行乃至老死愁嘆苦憂惱。何以故？以不生法離諸戲論，不可施設為無明等故。
憍尸迦！內空亦不生，此既不生，則非內空；外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空亦不生，此既不生，則非外空乃至無性自性空。何以故？以不生法離諸戲論，不可施設為內空等故。
憍尸迦！真如亦不生，此既不生，則非真如；法界、法性、不虛妄性、不變異性、平等性、離生性、法定、法住、實際、虛空界、不思議界亦不生，此既不生，則非法界乃至不思議界。何以故？以不生法離諸戲論，不可施設為真如等故。憍尸迦！布施波羅蜜多亦不生，此既不生，則非布施波羅蜜多；凈戒、安忍、精進、靜慮、般若波羅蜜多亦不生，此既不生，則非凈戒、安忍、精進、靜慮、般若波羅蜜多。何以故？以不生法離諸戲論，不可施設為布施波羅蜜多等故。
憍尸迦！四靜慮亦不生，此既不生，則非四靜慮；四無量、四無色定亦不生，此既不生，則非四無量、四無色定。何以故？以不生法離諸戲論，不可施設為四靜慮等故。憍尸迦！八解脫亦不生，此既不生，則非八解脫；八勝處、九次第定、十遍處亦不生，此既不生，則非八勝處、九次第定、十遍處。何以故？以不生法離諸戲論，不可施設為八解脫等故。
憍尸迦！四念住亦不生，此既不生，則非四念住；四正斷、四神足、五根、五力、七等覺支、八圣道支亦不生，此既不生，則非四正斷乃至八圣道支。何以故？以不生法離諸戲論，不可施設為四念住等故。憍尸迦！空解脫門亦不生，此既不生，則非空解脫門；無相、無愿解脫門亦不生，此既不生，則非無相、無愿解脫門。何以故？以不生法離諸戲論，不可施設為空解脫門等故。
憍尸迦！五眼亦不生，此既不生，則非五眼；六神通亦不生，此既不生，則非六神通。何以故？以不生法離諸戲論，不可施設為五眼等故。憍尸迦！佛十力亦不生，此既不生，則非佛十力；四無所畏、四無礙解、大慈大悲大喜大舍、十八佛不共法亦不生，此既不生，則非四無所畏乃至十八佛不共法。何以故？以不生法離諸戲論，不可施設為佛十力等故。
憍尸迦！無忘失法亦不生，此既不生，則非無忘失法；住舍性亦不生，此既不生，則非住舍性。何以故？以不生法離諸戲論，不可施設為無忘失法等故。憍尸迦！一切智亦不生，此既不生，則非一切智；道相智、一切相智亦不生，此既不生，則非道相智、一切相智。何以故？以不生法離諸戲論，不可施設為一切智等故。
憍尸迦！一切陀羅尼門亦不生，此既不生，則非一切陀羅尼門；一切三摩地門亦不生，此既不生，則非一切三摩地門。何以故？以不生法離諸戲論，不可施設為一切陀羅尼門等故。憍尸迦！預流亦不生，此既不生，則非預流；一來、不還、阿羅漢亦不生，此既不生，則非一來、不還、阿羅漢。何以故？以不生法離諸戲論，不可施設為預流等故。
憍尸迦！預流向預流果亦不生，此既不生，則非預流向預流果；一來向一來果、不還向不還果、阿羅漢向阿羅漢果亦不生，此既不生，則非一來向一來果、不還向不還果、阿羅漢向阿羅漢果。何以故？以不生法離諸戲論，不可施設為預流向預流果等故。憍尸迦！獨覺亦不生，此既不生，則非獨覺；獨覺向獨覺果亦不生，此既不生，則非獨覺向獨覺果。何以故？以不生法離諸戲論，不可施設為獨覺等故。
憍尸迦！菩薩摩訶薩亦不生，此既不生，則非菩薩摩訶薩；三藐三佛陀亦不生，此既不生，則非三藐三佛陀。何以故？以不生法離諸戲論，不可施設為菩薩摩訶薩等故。憍尸迦！菩薩摩訶薩法亦不生，此既不生，則非菩薩摩訶薩法；無上正等菩提亦不生，此既不生，則非無上正等菩提。何以故？以不生法離諸戲論，不可施設為菩薩摩訶薩法等故。
憍尸迦！聲聞乘亦不生，此既不生，則非聲聞乘；獨覺乘、無上乘亦不生，此既不生，則非獨覺乘、無上乘。何以故？以不生法離諸戲論，不可施設為聲聞乘等故。