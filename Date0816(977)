下，合有五品，明利他行，初之四品，隱跡利他，未現大神通，隨類濟物，故名隱跡利他，密權也。此之一品，現大神通，明顯跡利他，顯權也。神通妙用，上位能知，故非下心之所思慮，又非下權之所議度，今此廣明，名。此以無漏慧根為性，不思議體即神通故，其通之境，妙用又難測，亦名不思議。
時舍利子當於何坐？
贊曰：就此品中，大文有四：初、鶖子心念；二、無垢訶說；三、顯不思議，問妙吉祥十方坐是；四、時眾獲益，八千菩薩得解脫是。此初文也。心念床座，希自坐之。舊文有三，無時眾益。
時無垢稱求床坐耶？
贊曰：下第二、無垢訶說。於中有四：一、問鶖子；二、鶖子反答；三、無垢廣說；四、時眾獲益。此初問也。由昔心念，我等今者，為聞法故，二應相率，隨從詣彼，既不求座，故作此徵。
舍利子言非求床坐。
贊曰：二、鶖子反答。
無垢稱言何況床坐。
贊曰：三、無垢廣說，有三：初、總明求法；次、別明求法；後、結成求法，是故，舍利子！若欲求法下是。此初文也。夫求法者，於五明處，求佛正法，應住猛利，愛重求聞，設為聽聞一句善法，路由鐵地，尚歡喜入，何況欲聞多善言義？雖愛自身及諸資什，比愛正法，非為譬喻，無足無倦，深信柔和，心直見直，愛德愛法，往法師所，無詰難心，唯作慧眼妙寶智，明勝果無罪悅意之想。深生敬重，無高慢心，不作壞戒卑族丑陋拙文鄙句異意之想，唯為求善，非顯己德，不為名利而求正法，應時殷重恭敬聽聞，勿起損害順求過心，唯為求解，專情屬耳，掃滌攝持，如是名為求於正法。所以雪山半偈，舍命非難，香城滿教，賣身為易，皆以正法可重，不顧身命，何況床座？
又舍利子無色界。
贊曰：下別明求法，總有十段，所求謂作證法。所不求者，雖可求知，不求證獲，故名不求。此即第一、不求虛幻法，蘊、界、處三及三界法皆虛幻故。
又舍利子非謂求法。
贊曰：此第二、不求二乘法。二乘執有三寶及四諦故，此不求別相三寶執。非不求三寶，不求知苦、斷集、證滅、修道差別分別戲論，非不求證，非安立諦之真理也。
又舍利子非求遠離。
贊曰：此第三、不求有漏法，有二，此不求起遣諸有漏法。法名寂靜，真如也。及近寂靜，余無漏法也。若行有漏生滅，非謂求無漏法及求真如遠離法也。
諸求法者非謂求法。
贊曰：不求有漏中，此不求煩惱隨增法。法無貪染，真如也。離諸貪染，余無漏也，皆不可貪染故。
又舍利子非謂求法。
贊曰：此第四、不求所知法，此有二釋：一、不求妄心所取境界，因緣真如非妄境故，若心分別，計為境界，非謂求法。數者，計也。二、不求有相差別境界，真如正法無差別故。數者，分別。
又舍利子非謂求法。
贊曰：此第五、不求攝棄法。取謂攝取，舍謂棄舍，諸分別心謂法可取舍，因緣真如無取舍故。或法有生滅，可有取舍，真無生滅，何有取舍？
又舍利子非謂求法。
贊曰：此第六、不求愛著法。能攝藏則愛，所攝藏者，此愛所緣。既不求貪愛，故法不可攝藏，非愛境故。
又舍利子非謂求法。
贊曰：此第七、不求有相法。真如正智，皆是無相。若隨法相而識達者，是求法相，非求正法。
又舍利子非謂求法。
贊曰：此第八、不求世俗法。諸求法者，不共一切世俗法住，真如法中，無所住故。
又舍利子非謂求法。
贊曰：此第九、不求四境法。對法論云：眼所受是見義，耳所受是聞義，自然思構應如是如是是覺義，自內所受是知義。雖大乘中根識心所和合名見等，然根五義強故得名。瑜伽論云：見知現量攝，聞謂圣言量，覺是比量。故知眼名見，耳、鼻、舌、身并同時意名知，意緣教名聞，獨意思構名覺，對法以耳為門而意緣教，故耳所受是聞，其實聞者意緣教也，此四皆依有漏差別心而建立之，故說真如非見聞等。
又舍利子非謂求法。
贊曰：此第十、不求惡業煩惱所為諸法無漏法。非是惡業煩惱所為，故名無為，本求此故，或唯真如，名為無為，法根本故。
是故舍利子應無所求。
贊曰：此結成求法。諸求法者，不求一切諸非法法，於非法法，應無所求，於是法中，無求而求，是為求法。
說是法時得法眼凈。
贊曰：此第四段、時眾獲益，得預流果。
時無垢稱大師子座。
贊曰：自下第三、顯不思議，有二：初、說現不思議事；後、說不思議事，有解脫名不可思議下是。現不思議事中，有四：初、問座方；二、吉祥示處；三、正明設座；四、鶖子贊揚。文可知也。此問座方。問曰：何故初責求法非座，後問座方，方將設置？
答：理應求真非俗，所以初訶；禮訖順機，所以今設。
妙吉祥言安隱住持。
贊曰：吉祥示處，有二，初示後贊。示中有九：一、示處所，東方；二、示近遠，三十六殑伽沙佛國；三、示佛國，山幢；四、示佛，山燈王；五、示安樂，現在住持；六、示佛量，八十四億踰繕那；七、示座量，六十八億踰繕那；八、示菩薩量，四十二億踰繕那；九、示座量，三十四億踰繕那。此文有五，別配可知。
其佛身長踰繕那量。
贊曰：此文有四。
居士當知具諸功德。
贊曰：此贊座勝。示之令取此，或示化相土，或示他報土，所以身座量皆大矣。
時無垢稱自在神通。
贊曰：自下第三、正明設座。大文有三：初、明起通；次、明座至；後、勸就座。此初文也。八地以上，在定中，順俗起通，攝念入定。
即時東方無垢稱室。
贊曰：下明座至，有三：初、明座至；次、明奇特；後、明含容。此初文也。應時眾數，有三十二億，顯座非實，神力所致，乘空而來。
此諸菩薩先所未聞。
贊曰：此明奇特。聞能聞遠，昔所未聞，見能見近，昔所未見，近遠之間，俱未有也，故為奇特。
其室欻然不相妨礙。
贊曰：下明含容，有二：初、明室變容座；後、明世界不迮。此初文也。室廣為大，凈而非穢，諸師子座，悉能含容，令小為大，十八變中舒也，或小能納大名廣，非變為大也。
廣嚴大城前後無異。
贊曰：此明世界不迮，瞻部界小，座量極大，二共一處，不相妨礙。小界不為大坐所臨便為迫迮，故悉如本，初後無二。十八變中，眾像入身之所攝也。
問：何故方丈變之令廣，世界極小不變令大？
答：方丈別室，眾集變之，世界通處，故不須變。計室論座，大於世界，神力任情，有變不變。
時無垢稱就師子座。
贊曰：自下第三、正勸就座，有二：初、勸吉祥就座；後、勸余人就座。此初文也。吉祥神力，不待他令，禮賓之法，勸須就座，所以勸也。
與諸菩薩稱師子坐。
贊曰：下勸余人就座，有二，初勸後坐。此勸也。道力不高，勸現神力，恐不相稱，故令變身。
其得神通端嚴而坐。
贊曰：下明就座，有二：初、明菩薩就座；後、明聲聞就座。初中復二：初、明自能；後、顯他力。此初文也。身座相稱，故名端嚴。
其新學菩薩師子之座。
贊曰：下顯他方，有三：初、不能；次、說利；後、方得。此不能也，住地前故。
時無垢稱得五神通。
贊曰：此說利故，得世五通。
即以神力端嚴而坐。
贊曰：此方得也。
其中復有師子之座。
贊曰：下明聲聞就座，有五：初、不能；二、徵詰；三、答屈；四、說利；五、方得。此初不能。二乘神力雖至大千，他力所持，而不能坐，或不現神通，任身欲坐，座既高廣，是以不能。
時無垢稱不升此座。
贊曰：此徵詰也。聲聞極多，難以對晤，鶖子上首，所以偏告，欲令彼知聲聞道故。
舍利子言吾不能升。
贊曰：三、答屈也。座超己分，故不能昇。
無垢稱言方可得坐。
贊曰：四、說利也。座出燈王，故令禮敬，要如神力，方能昇故。顯歸敬者，愿必滿故，顯佛加持，辦善事故。然前菩薩說令得通，方升寶座，機位堪故，令諸聲聞禮佛而坐，非得通者，根未堪故。
時大聲聞端嚴而坐。
贊曰：五、方得也。身座相稱，名端嚴坐。謝座歸憑，顯非勝道，令發心故，成唯識云：若定等力所變，身器界地自他則不決定。由此準知，座量及身他神力引，識隨大小，變之無爽。
舍利子言不相妨礙。
贊曰：現不思議事中，自下第四、鶖子贊揚，有二：初、贊室能含容；後、贊世界如故。此初文也。
問：前變廣博，室已非小；今言小室，何為相違？
答：有二解：一、室不變大，以小容大，名為廣博。室不大故，今名為小。二、室變大，略有三解，神力變大，故前言廣，聲聞不測，猶見小室，又昔談今末，故云廣博，今言昔本，所以言小。又理實變大，前言廣博，覩相見小，今言小室，亦不相違。
廣嚴大城前後無異。
贊曰：此贊世界如故。其所見故，依初解廣，界大室小，依後解廣，室大界小，故言不迮。
無垢稱言不可思議。
贊曰：自下第二、說不思議。因前贊揚，廣談希有。大文有三：初、說不思議；次、迦葉嘆恨；後、重成解脫。初文有三：初、總標；次、廣說；唯舍利子下，結成。此初文也。八地以上，名為不退。有神通名解脫，證真解脫方能起故，亦名解脫。解脫定障，故名解脫。神用難測，名不思議。
若住如是形量不減。
贊曰：下廣說中，合有六翻，一一翻中，初皆有標，後多有結。此中六者：一、大小相容；二、寬狹相納；三、往來自在；四、延促任情；五、運轉隨心；六、同類往趣。初五轉境，後一變身。初翻之中，文有其五：一、標能變者；二、正明神變；三、無緣不知；四、根熟能委；五、結成深妙。此初有二：初、標能變者，解脫菩薩；二、正明神變，山芥相容。
問：山大不減，芥子不增，大小既殊，如何相納？
答：空理義云，世俗虛假，勝義本空，迷空假以礙心，大小由隔，悟幻化而通意，何不相容？況乎大小懸差，由迷執有，達空勝義，何礙不通？應理義云，略有八釋：一、執有所執，大小懸殊，知所執空，何小何大？二、不達依他，謂真大小，體之虛偽，何理不通？三、事成大小，或不能容，標能變者，正明神變也。
雖現如是憂怖惱害。
贊曰：三、無緣不知，有二：初、明靈不測，何往何入已前文也；後、諳識無驚，亦不令彼已下文是也。
唯令所余獨覺所測。
贊曰：此有後二，根熟能委，結成深妙。
又舍利子無所增減。
贊曰：第三、往來自在，文亦有五，此有初二，標能變者，正明神變。陶家輪者，陶師之家打瓦輪也，置手掌中，而自旋轉，擲置還取。
雖現如是亦無惱害。
贊曰：三、無緣不知。運動既大，仍不令其生往來想，及無惱害。
唯令所余獨覺所測。
贊曰：此有後二，根熟能委，結成深妙。
又舍利子而令調伏。
贊曰：第四、延，以意勢力，變作有情，到十方界，示諸佛土。非但能變身無不去，其諸有情，住一佛國，曾不移轉。二云、意勢通者，運身所作，隨心勢力，既極速疾，一剎那時，遍十方故，不同小乘身無不往，雖將有情至十方界，亦諸報土。別別佛土，自住法性，或住報化一佛土中，而不移動。
又以神力星辰色像。
贊曰：此中有二：第三、出妙供具；第四、普現色像。
又以神力都無損害。
贊曰：此中二：第五、能吸風輪；第六、內火置腹。
又以神力都無所損。
贊曰：第七、擲諸世界也。身往下方取一世界，擲置上方過無數界，雖置余方，世界無損，如以針鋒舉小棗葉，不以為難。
雖現如是便見是事。
贊曰：運轉隨心中，第三、無緣不知，第四、根熟方委。
如是安住獨覺所測。
贊曰：五、結成深妙。
又舍利子種種色像。
贊曰：第六、同類往趣，文唯有二：初、標能變者；後、正明，此標能變及變自也。或圣或凡，或師或弟，如文自顯，更不重詳。
或以神力種種色像。
贊曰：此變他身。
或以神力第一微妙。
贊曰：下明變語。舉變他語，例變自語決定能。於中有二：初、變法無礙聲；後、變詞無礙聲。末後一翻，或以神力以下文是。初中有三：初、轉作佛聲，以為根本；次、能說法等，從佛聲出；後、結成利益。此初文也。能轉三品諸有情聲并作佛聲，皆最第一。
從此佛聲言詞差別。
贊曰：以下第二、能說法等，從佛聲出，有三：初、能說法；二、顯三乘；三、出音韻。此初文也。乃至一切皆於中出。
贊曰：此顯三乘說法聲也。
乃至十方佛聲中出。
贊曰：此出音韻。諸佛聲韻皆能出也。
普令一切悉皆調伏。
贊曰：結成利益。隨根乘異，無不調伏。
或以神力各得利益。
贊曰：此變詞無礙聲，皆令獲益。
唯！舍利子終不可盡。
贊曰：說不思議中，自下第三、結成前說，有二：初、結自智辯頗窮；後、說他解脫難盡。此初文也。
如我智慧以無量故。
贊曰：此說他解脫難盡。
爾時，尊者嘆未曾有。
贊曰：說不思議中，自下第二、迦葉嘆恨，有二：初、明嘆恨；後、明利益。初中復二，初嘆後恨。此贊嘆也。
便語尊者又不能了。
贊曰：下自恨，有六：一、恨己不知；二、明智能悟；三、嗟無發趣；四、怨己悲號；五、慶他道勝；六、顯能破惡。此恨己不知，文中有二，初喻後合。
誰有智者正等覺心。
贊曰：二、明智能悟，所以發心。
我等今者復何所作？
贊曰：三、嗟無發趣。雖有大乘之因，乃為聲聞極果所損，已斷煩惱，如焦敗種，無復能為。未發心前，自深謙毀，非法華會不記作佛。
我等一切大千世界。
贊曰：四、怨己悲號。
一切菩薩信解勢力。
贊曰：五、慶他道勝，能生能長堅固信解之勢力故。
若有菩薩無所能為。
贊曰：六、顯能破惡，魔不能為。
當於尊者正等覺心。
贊曰：第二、結成利益。
時無垢稱解脫菩薩。
贊曰：說不思議中，自下第三、重成解脫，有二：初、明魔王多是解脫；後、明大乞者亦多解脫。初中有二：初、明魔王多是解脫；後、釋所由。此初也。
方便善巧諸有情故。
贊曰：此釋所由。以方便度，多作魔王，利眾生故。
大迦葉波解脫菩薩。
贊曰：下明大乞者亦多解脫，有二，初顯後結。顯中有三：初、明所作；次、釋所由；後、喻明顯。初此復二：初、明所乞；後、明乞者。所乞有二：一、內財；二、外財。外財有七：一、親屬；二、世土地；三、貴位；四、飲食；五、嚴身；六、四事；七、資產。
以巧方便意樂堅固。
贊曰：下釋所由，初標後顯。此標也。欲令菩薩意樂堅固，故為大乞而試驗之。
所以者何為此乞求。
贊曰：此顯前義，其大乞者，是勇猛菩薩，為利前眾生，行斯難事，非余下劣能為大乞，志下劣故。
大迦葉波為此乞求。
贊曰：下喻明顯，有二譬喻：初、明力大能逼；後、明力敵能逼。此初文也。諸七地前，為大乞者，猶如螢火，位居小故，不能逼迫大施菩薩。大施菩薩猶如日輪，威勢大故。八地以上，解脫菩薩方能大乞而行逼迫，威力大故，亦方大施，非前位能。
大迦葉波共相逼迫。
贊曰：此明力敵能逼，文意可知。
是名安住解脫境界。
贊曰：第二、結也。
說此法時解脫境界。
贊曰：品第四段、結成利益。解脫境界謂八地上，今此能入，并證不退。
、、、、五品，明能利行，今此一品，明其所利。恐言所利有實眾生，今破彼執，顯皆非實，唯有假情以為所利，故此一品，名所化處。觀謂觀察，有情即是所化生境，智慧簡擇所化眾生，雖有可化，仍非實有，名觀有情，此品廣明，名。雖此品中更明勝行，所化為主，名觀有情，或由觀彼而起勝行，合名。
時妙吉祥觀諸有情。
贊曰：就此品中，大文有二：初、吉祥問答，明菩薩行；後、天女對揚，破聲聞執。吉祥問答，明菩薩行中：初、觀所化；後、明利行。初中復二，初問後答。此問也。
無垢稱言一切有情。
贊曰：下答，有二：空理義云，初、觀俗諦假有有情，猶如幻事，似而非真；後、觀真諦本空有情。此初文也。應理義云，初、觀依他假有有情；後、觀所執本空有情。此初文也。依他起性，猶如幻事，似非真故。
又妙吉祥觀第六蘊。
贊曰：空理義云，下觀真諦本空有情。應理義云，下觀所執本空有情，文分有二：初、廣說喻，以顯非有；後、結前義，釋空所由。初中三十三句，舊有二十九句，此有初十，如有智人，通下諸句喻，諸菩薩下，逐滅定乎。半擇迦者，此云絕勢，即黃門類，此有五種：生便、除去、嫉妒、半月、灌灑之類。八地以上，一切煩惱種雖未斷，無漏相續，緣闕不生，名為畢竟不生煩惱。
觀夢悟已後有相續。
贊曰：此余三也。夢時所見，尚未知無，故舉悟時，觀彼夢境，無學分段，後有成無，非無變易。
如是菩薩無有情故。
贊曰：結成前義，釋空所由。空理義云，勝義諦中，諸法本空，無有情故。應理義云，遍計所執，諸法本空，無有情故。
妙吉祥言修於大慈。
贊曰：下明利行，有二：初、明利他行；後、明自利行。初中有四，明無量故，一一皆有初問後答，此初問也。
無垢稱言究竟安樂。
贊曰：答，初有三：初、總標；次、廣說；後、結成。此初文也。慈有三種，如前已說：為有情者，緣有情起，名有情緣慈；說如斯法者，緣法起故，名法緣慈；與究竟樂，緣如起故，名無緣慈。
如是菩薩離內外故。
贊曰：下廣說慈，合有三十八句，分之為二：初三十句，別修無緣、法緣、有情三慈，勝劣證得為次第故；後有八句，別修有情、法緣、無緣三慈，觀行初後之次第故。初中有三：初九句，修無緣慈，緣真如故；次有十一句，修法緣慈，緣法起故；後有十句，修有情緣慈，緣有情故。
法緣慈有二：一、緣有情都無實體，唯有五蘊法，而與之樂，名為法緣；二、緣一切教、理、行、果所有妙法，名法緣慈。此但說後，不說前法，此中皆取增上所緣。如修正法以施眾生，先緣法故，名法緣慈；如緣有情而修正法，先緣有情故，名有情緣慈。此二或俱名法有情緣，二皆有故，真俗雙觀，三慈并有，理亦何爽？
舊有二十九句：初二十四句，別解無緣、法緣、有情緣三；後有五句，別解有情、法緣、無緣。初中有九句，明無緣；次有九句，明法緣；次有六句，明有情緣。此牒初五。
無緣之慈，離能所取，故修寂滅；離煩惱燒，故修無熱；三世理齊，故修如實；無等起因，故修不違。有因平等之所生起，并有為故，有順有違，真如無因。無所違迷，故修不違，真無內外，故修無二。
修無壞慈等虛空故。
贊曰：此無緣慈後四句也。真畢竟住，故修無壞，無壞時故。舊云畢竟盡故，畢竟盡諸煩惱，故體不壞，能緣意樂，猶如金剛，故所觀如堅固難破，所修之慈，名堅固慈。真性本凈，故修清凈；真等虛空，故修平等。
修阿羅漢慈無休。
無垢稱言修於大悲。
贊曰：此第二答。施已無慳，能拔於彼現當眾苦，故名大悲，行弘廣故，不以不慳，名為大悲，但與樂故。
妙吉祥言修於大喜。
贊曰：此第三問。
無垢稱言是修大喜。
贊曰：此第三答。作利無悔，善生喜故，不唯助喜名之為喜。
妙吉祥言修於大舍。
贊曰：此第四問。
無垢稱言修於大舍。
贊曰：此第四答。此中行舍亦兼平等，不希報故，不唯以勸舍惡為舍。
妙吉祥言當何所依？
贊曰：下明自利行，有十二問答展轉相生，此初問也。地前菩薩入於生死教化眾生，若有怖畏，當何所依？地上不怖生死苦故。
無垢稱言諸佛大我。
贊曰：此答也。諸佛大我，大涅盤也。四德之我，名為大我。無住之住，名正依住。
又問：菩薩解脫中住。
贊曰：第二問答。則此真如離煩惱時，假名解脫，解脫體即擇滅無為。
又問：欲令何乘；三、問令轉女身；四、問後生何處；五、問證果時節。初中問答，合有十二，此初問也。
天女答言所住解脫。
贊曰：二、答也。解脫者，擇滅無為。有余涅盤，本性住空，故如住解脫。
舍利子言如是久耶？
贊曰：三、問也。
天女復言亦何如久？
贊曰：四、返問也。其汝解脫猶如何等之久近也。
時舍利子默然不答。
贊曰：五、不答也。
天曰：尊者默然不答。
贊曰：六、更問。慧辨第一，何不答也？
舍利子言竟知何說。
贊曰：七、答也。涅盤無名，性離言故，況本性有答住久近也。
天曰皆解脫相。
贊曰：八、釋解脫，有三：一、標；二、釋；三、結。此標也。
所以者何中間可得。
贊曰：下釋，有二：一、釋解脫相；二、解文字相。此釋解脫相，以真如為體。
文字亦爾中間可得。
贊曰：此解文字相。於音聲上假名安立，無實文字，何有內外？
是故其性平等。
贊曰：以一切法與真如性真解脫體都無差別。
舍利子言為解脫耶？
贊曰：九、問也。鶖子以離煩惱系縛，所得擇滅而為解脫，故為此問。
天曰本性解脫。
贊曰：十、釋也。二乘名為增上慢者，未得佛果，謂為第一，而更不求，小得謂多，名增上慢。皆無覆性，為此等故，說離煩惱所得擇滅，名為解脫，諸菩薩等名遠離者，為此等故，說諸煩惱本性真如以為解脫。
舍利子言慧辨若斯。
贊曰：十一、問也。汝何所得，汝何所證，慧辨如此？
天曰為增上慢。
贊曰：十二、答。諸法本空，無得無證，言有得證，名增上慢，實有小得，非多得故。
舍利子言為何發趣？
贊曰：下第二、問發趣何乘，有四：一、問；二、答；三、難；四、通。此初問也。
天女答言并皆發趣。
贊曰：二、答也。
舍利子言作如是說。
贊曰：三、難也。依根學法，名之為乘。總趣三乘，言難解了，名為密意。
天曰我常我為大乘。
贊曰：四、通，有三：初、自行彼行；次、應彼陳法；後、釋諸疑難。此初文也。舊經無之。聲聞有二：一、法華第二說聞法信受；二、中以道令聞。今依後義，故名聲聞。自然現覺真法性故，不得、增上心、三慧、無相有功用、無相無功用，及與無礙解、最上、菩薩住，及與如來住，前十二住名為菩薩顯入菩薩位，不曾聞說二乘法教，教理相順，名曰相應。不曾聞說二乘道理相順之教，唯聞大乘相應法教。
又舍利子殊勝之法。
贊曰：四、唯大乘果。由修大乘，得此八種殊勝之果，有三：一、標；二、釋；三、結。此標也。
何等為八？
贊曰：下釋，有二，初問後答也。此問也。
謂舍利子殊勝之法。
贊曰：答則為八。初、希也。事居空室，有此八希，表住真空能生八事，隨應可悉，恐繁且止。內有智慧，外感光明，第一、遍知金色普照相續圓滿，晝夜為明，唯說大乘，不以二乘，日月為照。
又舍利子殊勝之法。
贊曰：二、希也。聞法為緣，煩惱不害。
又舍利子殊勝之法。
贊曰：三、希也。親近善緣，故集不空。
又舍利子殊勝之法。
贊曰：四、希也。法教深妙，宣說六度不退法輪。
又舍利子殊勝之法。
贊曰：五、希也。供具殊妙，故有法樂。
又舍利子殊勝之法。
贊曰：六、希也。四大藏者，無量攝事，內行滿故，外感四藏，法慧滿足，故豐財施。財少曰貧，全無曰窮，無婦曰鰥，無夫曰寡，無父母曰孤，無兄弟曰獨，無親族者，名曰無依。
又舍利子殊勝之法。
贊曰：七、希也。內見法身，外覩報佛，況化身利物，何求不至？故至心祈請，應念則來，感切希法，聞已而去，總十一佛。
又舍利子殊勝之法。
贊曰：八、希也。眾生劫盡，凈土常安，凡覩小室，圣知凈土，況能現化，不有天宮。但由內德周備，外相莊嚴，小室尚八希棄，大國洹沙難有，濟八難，愍八部，斷八識，去八耶，顯八正道，得八解脫，所以希棄但現八種。
唯！舍利子獨覺法乎？
贊曰：第三、結也。故現無二乘，聞唯大法。
時舍利子轉此女身。
贊曰：下第三、問令轉女身，有三：一、令女轉身；二、轉舍利子；三、還復本形。初中有五：一、問；二、答；三、返問；四、卻答；五、正釋。此問也。鶖子下位不測上階，謂實女身，故問令轉。
天女答言當何所轉？
贊曰：答也。十二年者，或十二因緣，寄言十二年，自居生死，求實女身都不得故，或言菩薩十二住中，寄言十二年，發心已來，求實女人了不可得，或親侍凈名，入此室中十二年矣，不須寄說。不但化為女相，求實女人性又不可得，既無女人，當何所轉？
問：前答居此如住解脫，都無年載，何故今言十二年乎？
答：前依真理解脫而答，故答無時，今依修行及住生死之分限故，答十二年不相違也。
唯！舍利子為正問不？
贊曰：三、返問也。顯己為女，化而不真。
舍利子言當何所轉？
贊曰：四、卻答也。
天曰：如是不轉女身。
贊曰：五、正釋也。一切有為，猶如幻化，女既非真，何可轉而令轉耶？
即時天女不轉女身。
贊曰：二、轉舍利子，有三：一、轉問；二、答迷；三、正釋。此轉問也。彼此轉換，復問鶖子。
時舍利子轉生女身。
贊曰：答迷也。不知男滅女轉所因。
天女復言亦當可轉。
贊曰：此正釋，有三：一、略例；二、廣成；三、引教。此初也。
如舍利子而實非女。
贊曰：此廣成也。舉他顯自，化女非實。
世尊依此非男非女。
贊曰：此引教也。相有男女，實無男女，事有男女，理實無故，言中一向，故名密意。
爾時，天女今何所在？
贊曰：三、還復本形，有三：一、復形發問；二、依理為酬；三、贊揚引教。此初也。
舍利子言無在無變。
贊曰：依理為酬，女相已無，云不在。非實女，何所變？又法性空，何者在？何者變？舊云無在無不在，無有實女昔在今不在，無在實女，何在不在？
天曰：尊者是真佛語。
贊曰：贊揚引教。法性本空，何在何變？又無如彼相，立一切法，悉皆無在，新新生故，無實自性，云何所變？舊云一切法亦無在無不在，無實性故。
時舍利子當生何所？
贊曰：下第四、問沒生何處，有四：一、問；二、答；三、難；四、通。此問也。不問所從，但問所往者，既言住此如住解脫，故不問從，唯問往也。
天女答言我當生彼。
贊曰：二、答也。佛之化人，當生之處，我當生彼。
舍利子言當所生處。
贊曰：三、難也。化既非真，無沒無生，云何今言當有生處？
天曰：尊者當生何所？
贊曰：空理義云，勝義諦中，諸法有情既無體性，當何所生？應理義云，遍計所執法及有情，都無實體，當何所往？況我化現而得有生。
時舍利子正等菩提。
贊曰：下第五、問證果時節，有九，此初問也。汝於久近當得菩提，當如何等？
天女答言久近亦爾。
贊曰：亦答也。如汝還成異生假者，身中復起異生有漏，如此久近，當得菩提。
舍利子言異生之法。
贊曰：三、返答也。無道理、處所、時位，還成異生。
天曰：尊者證菩提者。
贊曰：四、返成也。真如理為大菩提，故無住處，亦無時位可能證得及能證者，故般若云實無少法名為菩提。
舍利子言已證當證。
贊曰：五、引教難。現在現證，過去已證，未來當證。
天曰：尊者超過三世。
贊曰：六、以理通。經言三世當得菩提，依世文字語言說有，非依勝義真如菩提可有三世而言證得，真如菩提過三世故。
又舍利子阿羅漢耶？
贊曰：七、又返問。欲令義明，故為此問。
舍利子言得無所得。
贊曰：八、答也。從來不得，今時證得，解脫也。從來謂得，今無所得，妄境也。證無學時，先不得者今得，先得者今不得，故名得無得。又言不得即有所得，若欲得者，即無所無所得。
天曰：尊者證無所證。
贊曰：九、釋成也。菩提亦爾，從來不證，今證，真如也。先時證者，今無所證所執也，或妄境也。
時無垢稱永不退轉。
贊曰：此第三段、無垢贊嘆。初、贊其德；後、釋為女。此初也。有六德：一、遇良緣；二、得神通力；三、得智慧；四、愿滿足；五、得無生忍；六、至不退地。
乘本愿力成熟有情。
贊曰：此釋為女所由，乘因本愿，隨欲受生，故居此室，任物情宜，故現為女。