提纲云何于此经，究竟到彼岸。愿佛开微密，广为众生说。
坛前教诫稽首难思真法界，地藏海会众圣贤。我今教诫演洪仪，望圣慈悲密加护。
教诫仪文，分为三段：
第一、教诫模范；第二、道场法则；第三、表扬咒水。
且初教诫模范者。切以如来出现，必为大事因缘；教法流通，斯有古规模范。所以说法，乃六种成就；今兹设供，则一切庄严。众等当生恭敬之心，无起分别之念。想像佛心平等，折伏我慢贡高。策勤三业，玉洁冰清；感格八位，日临月照。断贪瞋痴之苦本，修戒定慧之善因。永绝是非，休分人我。远离睡眠懈怠，制御掉举昏沉。则能舍妄归真，自可超凡入圣。果能如是，何莫由斯？檀那既同夤协恭此会，必博施济众。显案宣扬，先究其义而读其文；密教加持，必专其心而致其意。提纲者，撮其机要；唱咏者，和以梵音。咒水者，倍倍诵于总持；排坛者，事事成其利益。法乐接奏，歌咏赞扬，务在精专，毋令放逸。燃灯点烛，烧香献花，以至操持斋馔，须要精专。供养圣凡，所当严洁。当念圣贤徘徊法席，鬼神逼塞虚空。苦趣仰望于良因，凡圣岂容于苟简？欺罔自招大祸，勉旃宜策新勋。其有狂妄无端之流，疑惑不信之者，神灵洞鉴，罪责难逃，岂皏空言？敬白如是。
常精进菩萨摩诃萨地藏法会作津梁，理道场融事道场。八总相门明日月，一方寸地莹冰霜。威仪济济临坛，模范恢恢正纪纲。教诫倘能遵圣训，纷纷花雨散天香。
恭闻大觉瞿昙老子，昔在忉利天宫，显大神通，为母说法，放百千光明云相，出无量微妙之音。会十方万亿神天，集海岳山川龙鬼。出广长舌，震大雷音。演地藏之威神，赞菩萨之孝行。分为变化，累劫因缘。广说数千余言，分为一十三品。所谓忉利天宫神通品、分身集会品、观众生业缘品、阎浮众生业感品、地狱名号品、如来赞叹品、利益存亡品、阎罗王众赞叹品、称佛名号品、较量布施功德缘品、地神护法品、见闻利益品、嘱累人天品。如是一十三品，因缘不可思议，功德难量，称扬无尽。欲传大义，须借洪音。八句偈章，赞圣者德。
常不轻菩萨地藏威神讵可量？两为圣女救慈堂。尽形素仰莲花目，端坐常称自在王。一旦佛慈俱感应，二生孝行愈增光。乃知因地勤修证，金口当年善赞扬。
伏闻诸佛从真如海，起大悲心；众生入尘劳门，由烦恼障。所以现身现土，莫不利物利人。显教则有十二分经，总持乃是一切密语。持诵之者，观想之流。或见或闻，或信或受。则乃背尘合觉，如黄丹点铁以成金；决然入圣超凡，若片幡遇风而至海。今兹胜会，普及有缘。四生六道，感应而来；十地三贤，混融无碍。法事所务，咒水为先。凭仗伽陀，即成甘露。灭瞋心之业火，润功德之丛林。洒道场则浊秽顿除，沾会众则尘劳解脱。变饮食为法喜禅悦，化黑暗作智慧光明。然后悟法水之真空，证菩提之妙果。是乃平等法会，所谓广大胜缘。普与含情，同归华藏。加持密咒，一一宣扬。先咏偈章，聊伸赞叹。地藏胜会启坛场，密咒柴油水米香。安息飞烟云雾卷，兰膏发焰慧灯光。缁流济济皆精洁，贤圣巍巍尽赞扬。法雨满空甘露洒，道场何处不清凉？
一钵寒泉，蠲除热恼，功瞕莫可量。注想曹溪水，别来几度春光？凝然湛寂，灌清净醍醐甘露浆。霏法雨，杨枝洒处，遍满坛场。
普愿沾濡，使含识俱蒙出离苦乡。饿殍焦面，了悟自性真常。我今法会，仗密语伽陀咒赞扬。周沙界，无人无我，尽获清凉。
法不孤起，仗境方生；法随法行，法幢建立。法幢既立，必有因缘。今此道场，宁无由致？先当入坛，清净三业。今当焚香、洒净、净坛、结界、散花，以为佛事，清净三业。三业论文，请为宣演。
伏闻业同三世，从身口意之所生；罪起一心，自贪瞋痴之所造。坛场既备，法席洪开。凭密语以忏雪愆尤，仗佛慈而消除过咎。所谓道：洗净从前烦恼垢，不妨百炼见真金。净三业偈，谨为举扬。身口意业本来同，一念迷真失本宗。喝散障云无点翳，一轮杲日照常空。
伏闻真法性海，飘飘燃戒定之香；古佛道场，渺渺吐氤氲之气。耶输难中焚一炷，灵山会上遍垂祥。欲求解脱之真香，必假深坛作佛事。所谓道：莫学毕陵池畔过，河神捉要寻赃。焚香有偈，今为举扬。五分法身真妙香，人人具足露堂堂。无根树下亲拈起，供养无上大法王。
伏闻水不洗水，妙契法身；尘不染尘，返资自己。蠲除器界，荡涤坛场。洒枯木而再逢春，洁秽邦而成净土。所谓道：内外中间无浊秽，圣凡幽显总清凉。洒净有偈，今为举扬。八功德水自天真，善洗众生业垢尘。流入毗卢华藏界，个中无处不超伦。
伏闻善财楼阁，到头已觉于城东；慈氏园林，触目遍闻于华藏。结成器界，立个道场。无去无来，不生不灭。所谓道：竹影扫阶尘有动，水流急处月无痕。净坛有偈，今为举扬。聚沙成塔亘青天，举止分明在目前。法界道场今荡涤，自然涌出一枝莲。
伏闻铁关不闭，谁知内外分明？金壁将围，自然宝界清净。直要葛藤截断，还他水泄不通。左右方圆，卷舒在我。所谓道：东西南北门相对，无限金锤击不开。结界有偈，今为举扬。荆棘林中业火生，经由大地恁纵横。金刚结出摩诃力，直向如来行处行。
此处散花，入振铃持咒绕香坛。入句起时常行之散花真言。如不散花结界，依散花论文念去。
散花之设，古有常规。咒师七行点净，檀越捧炉后随。知会举起散花，大众绕坛行道。
伏闻万行因花，成就菩提之妙果；一生授记，已明般若之证因。五叶遍人间，一花开世界。所谓道：老胡座上亲拈处，迦叶微微笑点头。散花有偈，今为举扬。一花五叶祖师传，浅白深红有万般。宴座岩前无说处，纷纷坠落紫云端。
恭闻戒香焚而众恶自息，定香焚而妄境不生。慧香永断于无明，解脱顿超于结缚。光明显现，知见寂然。氤氲周遍娑婆，叆叇普薰法界。严持身口意，供养佛法僧。誓度诸有情，皆共成佛道。戒香定香与慧香，解脱知见法身香。愿此香严亦如是，还作自他五分香。
夫三宝者，三宝有度生之愿，历劫何穷？众生有事佛之心，长时无间。倘一念之专注，必六通而鉴观。我今归命，建立道场。望圣慈悲，加持覆护。
众等志诚心，同诵叹佛偈：真如实际佛陀耶，常寂光中即是家。万古独尊千鹫岭，至今便请下龙华。
众等志诚心，同诵赞法偈：真空法宝众经王，金口宣扬字字香。海藏龙宫收不尽，人间天上广宣扬。
众等志诚心，同诵叹僧偈：声闻僧宝众中尊，传佛心宗挈后昆。水月胸襟尘不染，冰霜戒行道长存。
恭闻紫金严相，白玉神光。登十地以居尊，越五天而最胜。因修六度，果满三祇。证无漏无学之身，演难穷难尽之教。顶旋螺髻，巍巍涌出浮云；绿柳眉间，弯弯而壮秋月。眼观三界，耳听四生。朱唇动处而可灭千灾，教眼开时而能增百福。鼻相垂利，嗅物者尽是馨香；舌似红莲，苦涩者皆为甘露。圆光顶相，如日乍出青山；足蹑千轮，举步红莲衬足。三界尽皈依，四生咸敬仰。威神莫测，变化无方。今乃入坛告请，所有设斋疏文，谨当宣读。
佛法无私，普应圆明之境；乾坤有像，难逃照鉴之功。灵光耀而大千明，法雨洒而四生润。恳诚于意，应感在兹。一念既专，毫厘靡间。天上天下，无不庄严；世出世间，普皆回向。
欲伸敷座，先当警策大众。各各志诚，如法应和。道场清净众，各各当志心。志心勤皈依，志心勤礼拜，大圣大慈悲，法报化身佛。遍满顿渐法，清净和合僧。大乘悲智人，历位阿罗汉。惟愿圣慈悲，不违本誓愿。十方诸贤圣，开受我等请。圆满所荐严，我等当皈依。应生难遭想，勿起放逸心。向诸圣像前，一心头面礼。济度诸苦趣，同证涅槃山。今日已往去，永不复退转。
已灭瞿昙，未生弥勒，像季法弱魔强。迷头认影，终日祇颠狂。斗争人我坚固，毁正法，违背爷娘。花报现，三灾八难，苦海绝津梁。
遵我师规鉴在，利生接物，火急回光。世尊指教，元照为提纲。世出世间行孝，思罔极，正好承当。斯法会，难遭难遇，信手炷心香。
上来归三宝已竟，今当入坛礼请。自有仪文，一一布露。
上来有是诚意，控告圣贤。是圣是凡，悉知悉见。天上天下，无不庄严；世出世间，普皆饶益。
比丘，谨与修斋，恭炷信香，稽首和南，皈命礼请。
伏闻人生死海，同归流浪之中；佛功德天，广度沉冥之下。能济法界虚空界，莫如大乘最上乘。肃座念经，冥司听诵而合掌；开藏取卷，阎罗闻说而赞言。文昌不过一丞，法王止云七篇。当知果报不可思议，何况有人如是布施。手卷累二千轴，口诵积四万篇。未尝得闻是经，甚为希有。我今实言告汝，于意云何？汝等从来，地水火风，本如梦幻泡影，一觉黄梁之梦，百年大槐之宫。牵丝刻木作老翁，捏目生花成妄境。水中有相，大沤灭，小沤生。灯外无形，昔有行，今子止。草头露，不须臾顷；岩下电，一刹那间。所谓道：六如尽空诸有，若人深解所说义，于法当作如是观。今为信士等，
愍浮生之幻化，念尘世之非坚。思惟现生受用之因，必前世所修之善果。欲布当来之福，须凭今日之修。是以延命缁流，修崇善果。伏愿今日今世，寿福德以弥隆；他日他时，亨阴功而永久。
敬为正荐当斋亡者魂拘主宰，魄散幽途。欲伸荐悼以生方，须假经功而脱化。敬设地藏之法会，转持本愿之真经。仗此功勋，少伸孝志。
今则坛仪整肃，科范宣行。恭望地藏海会诸佛、菩萨、八部、天神、诸龙鬼等，不违本愿，怜悯有情，光降法筵，主盟修奉。惟愿无边烦恼断，无上法门学，誓度诸有情，皆共成佛道。
佛真法身，犹若虚空；应物现形，如水中月。非云非雨，含润四生；非烛非灯，照明六趣。
上来开坛作法，赞礼功德，无限良因，仰赞上坛八位大心贤圣，利乐下凡六道胜劣有情。普奉三界天仙、十方神趣，上凭佛力，乞法资益早悟本心，齐成佛道。再劳大众，念十方三世一切诸佛、诸尊菩萨摩诃莎。
大众志诚心，同诵叹佛偈：佛面犹如净满月，亦如千日放光明。圆光普照于大千，喜舍慈悲皆具足。
切以忉利天宫，集无量诸天龙鬼；狮子座上，数微尘亿劫因缘。长者子，因奋迅佛庄严，遂发无边誓愿；婆罗女，礼觉华王之宝号，方觉母氏生天。分身现诸地狱，而誓拔三途；化体历遍天宫，而勤修累劫。观众生之业重，说报应向佛母摩耶；感六通之阎浮，问轮回于瞿昙圣主。经标四品，俱悯三途。今此修崇，普皆饶益。
比丘，稽首和南。
今当第一时中，将敷宝座，诵演菩萨本愿真经。惟愿慈悲，加被我等，摧伏魔障，大振雷音。字字承明，言言见谛。普使闻者，俱获上乘。慈愍故，悲愍故，大慈愍故。
多陀阿伽度。阿罗诃。三藐三菩陀。六通克备，万法周圆。无去无来，不生不灭。或名无上士，或称天人师。具足十号尊，是为三界主。面如满月，目若青莲，发绀螺纹，齿齐珂雪。唇艳苹婆之果，眉湾初长之杨。丈六金身化世间，千辐轮相随趺举。人非人瞻仰，色无色归依。宴座而诸天异口赞扬，说法而大地六种震动。巍巍德相，叹莫能穷。礼请疏章，谨当宣读。
将欲敷座，先当警策大众。各各志诚，如法应和。道场清净众，各各当志心。志心勤皈依，志心勤礼拜，大圣大慈悲，法报化身佛。遍满顿渐法，清净和合僧。大乘悲智人，历位阿罗汉。惟愿圣慈悲，不违本誓愿。十方诸贤圣，开受我等请。圆满所荐严，我等当归依。应生难遭想，勿起放逸心。向诸圣像前，一心头面礼。济度诸苦趣，同证涅槃山。今日已往去，永不复退转。今日已往去。
已灭瞿昙，未生弥勒，像季法弱魔强。迷头认影，终日祇颠狂。斗争人我坚固，毁正法，违背爷娘。花报现，三灾八难，苦海作津梁。
遵我师规鉴在，利生接物，火急回光。世尊指教，圆照为提刚。世出世间孝行，思罔极，正好承当。斯法会，难遭难遇，信手炷心香。
秘密伽陀，如云似海，难思难议。最要无他事，世尊金口亲宣示。四十二字母，法海详细。有顿教，华严广大，一一明宗旨。
自善财童子亲参礼，曾为举扬奥义。法界之中，罪垢多除。陀罗尼藏无边际，滥触爰从慈氏。信至道，人间天上，渴仰生欢喜。
诸佛众生一性也，地狱天堂一心也。达一性，则诸佛众生净染之法本空；明一心，则地狱天堂苦乐之趣何有？柰乎蠢尔有徒，曩从无始，迷真逐妄，皆觉合尘。习三缘而生三因，徇音六情而趋六道。生死苦海，茫茫而罔离；涅槃彼岸，窈窈音杳而奚登？故诸佛也，于众生如慈父之怜子。众生也，于诸佛犹痴儿之舍亲。若斯类者，其可哀欤？故我释迦世尊，乘大智力，与大悲悯，以法界身，遍尘沙刹，广开超擢之户，普引沉溺之伦。所以四十九年，三百余会，法云叆叇而弥布八荒，教雨滂沱而散洒六合。盖欲拯拔一切有情，离生死苦海，登涅槃彼岸也。若人苟能依教奉行，如法修肄，达自本性，明自本心，了生死不从外来，证涅槃岂由他得，乃知三界万法，量同虚空，乌可得而思议也哉！
地藏菩萨本愿经者，往昔世尊在于忉利，为母说法，云音灵瑞之焕章，天神龙鬼之嘉会。文殊致疑，乃殷勤之启问；地藏法行，遂备悉而敷陈。其文似浅也，欲初学之易入；其义实深也，匪大智而莫探。于是虚空藏闻说赞扬于当日，阿难陀结集垂裕于后人。身毒界中，翻译来此；真丹国内，流通至今。故此发心书写，注意刊行，用广宣传，期多读诵。于亲于冤，三世同沾利乐；若存若殁，一时举悟真常。辄伸序文，庶几劝发云耳。
大圣地藏王菩萨三觉圆明大导师，历经沙劫指迷津。众生度尽方成佛，地狱空时现化身。一颗明珠为海藏，六环金锡振天轮。愿垂金手提含识，普使同为解脱人。
吟偈菩萨弘誓妙难穷，十地增修道转浓。长者子身求佛像，婆罗门女获神通。觉华示相因思孝，慈母生天赖善功。总是菩萨名地藏，化身南北与西东。
吟偈如来慈念悯娑婆，恶习刚强造业多。生死妄缘皆是尔，涅槃真实岂由他？瞿昙设教观仁者，地藏分身化爱河。示现百千诸国土，悉令调伏礼弥陀。
誓愿弘深，狮子奋迅，具足万行庄严。众生度尽，方成正果，说法度人天。觉华自在王佛，婆罗圣女救亲，孝行因缘。大慈仁者，悲怜苦海，分身化现三千。
吟偈圣母恭询善恶因，能仁一一为咨陈。铁城万里名无间，地狱千扃各有神。任尔羌胡并貊狄，何分富贵与孤贫？生前若不知惭愧，难免其中受苦辛。
吟偈两国相邻各一方，同兴愿力化豪强。思亲渴仰莲花目，启问先因自在王。光目女身行孝道，如来金口演灵章。若能行此菩萨行，万亿龙天共赞扬。
圣母摩耶悲怜六道，殷勤请问来因。慈尊开导人间善恶，地狱果报分明。二国王悲心发愿，光目女孝行思亲。冀诸仁者，无人无我，同音朗诵真经。
大众志诚心，同诵叹佛偈：佛身光耀等金山，清净殊特无伦匹。亦如妙高功德海，故我稽首佛山王。
切以地藏菩萨，乃权示于河沙；众生度尽，方证果于菩提。振六环之金锡，以破阿鼻；持一颗之明珠，照开无间。是以普贤王故来启问，大仁者敬叙因由。地狱名号之不同，斩挫分身之不一，实难枚举。略而言之，大小铁围山间，轻重刀锋火镬，八寒八热，万死万生，剑树刀山，铁床铜柱，千千狱具，种种难穷。地藏万亿分身，化度十方罪类。普贤倾心而赞叹，世尊金口以称扬。若人旦夕钦崇，普使存亡获利。是经功德，不可思议。一历耳根，同成善果。大办问生存之福，鬼神发菩提之心。生前作福而十倍全收，殁后修因而七分获一。是知功德事，必假预修因。阎罗天子，统鬼王诣忉利天宫；释迦如来，度众生出阿鼻地狱。一声佛号，可灭千灾。三业处恭，闻斯五品。
比丘等，谨与修斋会主，恭炷信香，稽首和南，一心奉请。
惟愿慈悲常摄受。
今当第二时中，重趺宝座，再宣菩萨本愿真经中卷五品因缘。伏冀慈悲，俯垂加庇。令我音声，散周沙界，普使闻者，俱获上乘。慈愍故，悲愍故，大慈愍故。
欲伸敷座，先当警策大众。各各志诚，如法应和。道场清净众，各各当志心。志心勤归依，志心勤礼拜，大圣大慈悲，法报化身佛。遍满顿渐法，清净和合僧。大乘悲智人，历位阿罗汉。惟愿圣慈悲，不违本誓愿。十方诸贤圣，开受我等请。圆满所荐严，我等当归依。应生难遭想，勿起放逸心。向诸圣像前，一心头面礼。济度诸苦趣，同证涅槃山。今日已往去，永不复退转。今日已往去，永不复退转。
已灭瞿昙，未生弥勒，像季法弱魔强。迷头认影，终日祇颠狂。斗争人我坚固，毁正法，违背爷娘。花报现，三灾八难，苦海绝津梁。
遵我师规鉴在，利生接物，火急回光。世尊指教，元照为提纲。世出世间行孝，思罔极，正好承当。斯法会，难遭难遇，信手炷心香。
秘密伽陀，如云似海，难思难议。最要无他事，世尊金口亲宣示。四十二字母，法海详细。有顿教，华严广大，一一明宗旨。
自善财童子亲参礼，曾为举扬奥义。法界之中，罪垢多除。陀罗尼藏无边际，滥触爰从慈氏。信至道，人间天上，渴仰生欢喜。
盖闻觉天广大，普令万像森罗；智海渊深，融设群生品类。今修法事，开阐慈门。嗟六趣之沉沦，逐诸缘之轮转。诸天身耽于欢乐，修罗尚炽于恚瞋。傍生怀獝狘之悲，地狱囷煎熬之苦。饥渴热恼，鬼趣心酸。惟人生虽秉于彝伦，柰浮世莫逃于大慧。死生老病，梦幻风灯。寿夭不齐，鹏鴳起庄生之乐；光阴何速？隙驹形魏豹之悲。由古迄今，有谁能免？自非觉天垂愍，仰告妙法流恩。若为拯溺于慈航，孰能烛幽于慧炬？是故先圣，设三乘随机之教，本尊救苦之仁，显谈地藏之因，开指菩提之路，俾回光于一念，咸脱鞅于重泉。切观阿含之文，且说泥梨之趣。惟地狱主，号阎罗王，居南赡部洲，于金刚山内，王宫纵广六十由旬。昔为毗沙国王，威神自在，遂与维陀争战。兵力不如，大臣具十八之名，徒从有百万之众，一时发愿，众志胥同。果符盟立之词，俱作幽冥之主。狱称无间，五般严宪以难闻；镜号业轮，一点何私而莫隐。剑树刀山之芨业，镬汤炉炭以崩腾。寸念或差，历劫永堕。盖亦巧权于方便，是为逆化之慈悲。名遮止而戒勖罪人，俾知苦而旋归善道。故昔本尊大士，慈愍粟深，出寂定于无垢界中，降真像于焰魔宫内，与阎罗王别床而坐。开妙音之智海，对示微言；为受苦之众生，怜悯救拔；至出狱之期缓，典案或差。慈风扇温厚之词，烈日回清凉之色。凡拘沉魂之魄，与夫拷掠之私，归称菩萨之洪名，永离波吒之恶趣。是时演难议之妙范，凭大觉之慈尊。仰祈阴君，开赦溟漠。伏愿玉毫照处，冰河敷萏之苍；宝铎摇时，剑岭从菩提之果。尽化西方安养国，咸居内院率陀天。稽首大圆明，归依正等觉。心融悲智愿难量，历劫弘慈救苦殃。不向泥洹登正觉，永居苦海作津梁。风扬金锡停酸韵，月映明珠破暗关。度尽众生方成佛，归依惟愿拯存亡。
吟偈造业众生不可穷，故分地狱与天宫。刀山剑树三千仞，铁壁铜蛇几万重。善恶两途难隐讳，无常二字不相容。仰凭地藏分身力，金锡明珠处处同。
吟偈大士阴功莫可量，如来金口为宣扬。生天但念慈尊号，愈病惟称本愿章。或铸金银铜铁像，须焚戒定慧心香。见闻一一皆随喜，普愿众生化吉祥。
贝叶琅，普贤启问。地狱名号多端，铁围山内，寒冰，雪窟，牛耕，拔舌，蛆镌。地藏王菩萨弘愿，琰魔罗遍界周巡。一称名号，延龄益算，先亡祖祢生天。
吟偈大地众生造业多，是非人我动干戈。回心向善归真正，礼拜投诚绝党阿。果报三途须辩论，存亡两字莫差讹。若能言下开明了，掀倒须弥直甚么？
吟偈阎罗天子大威雄，判赦惟凭业镜中。恶至遍身生猛火，福来满面扇慈风。虽云圣者威而猛，其奈众生去复逢。故统诸天来启问，云何地狱不能空？
大铁围山，阎罗天子，部领万亿神君。恶毒多毒，主命主疾，狼牙千眼飞身。启告如来：地藏发慈悲，护念弘深。一称名号，仰承佛力，咸来稽首能仁。
吟偈能仁悲愿数如麻，百亿分身现宝霞。拔苦口称洪名号，度生身挂紫袈裟。天垂宝网重重盖，地涌金莲朵朵花。念彼一声名号者，自然获福等恒沙。
梵语伽陀，灵文贝叶，行行宝藏龙宫。端心持诵，一声名号，自然功德无穷。百亿分身示现，十方世界钦崇。慈悲主，门开利益，真果法王雄。
大众志诚心，同诵叹佛偈：佛德无边如大海，无限妙宝集其中。智慧德水镇常盈，百千胜定咸充满。
恭闻如来行愿，门门利益于群生；菩萨阴功，念念悲怜于六道。地藏观福业之不等，即生较量之心；慈尊说布施之重轻，故发修因之报。坚牢地主，宣十种利益之功；忉利天宫，现百千光明毫相。十方诸佛，赞叹而异口同音；百亿众生，见闻者生天利益。观音大士，重重启问神功；释迦如来，一一广宣威力。如斯悲愿，不可思议。嘱累人天，当生拥护。
比丘等，谨与修斋会主，恭炷信香，稽首和南，一心奉请。
今乃第三时中，将敷猊座，诵演菩萨本愿尊经。惟愿开重重之方便，放种种之毫光。大启慈心，加庇我等。音声朗彻，普遍娑婆。普使见闻，俱蒙利益。慈愍故，悲愍故，大慈愍故。
欲伸敷座，先当警策大众。各各至诚，如法应和。道场清净众，各各当志心。志心勤归依，志心勤礼拜，大圣大慈悲，法报化身佛。遍满顿渐法，清净和合僧。大乘悲智人，历位阿罗汉。惟愿圣慈悲，不违本誓愿。十方诸贤圣，开受我等请。圆满所荐严，我等当皈依。应生难遭想，勿起放逸心。向诸圣像前，一心头面礼。济度诸苦趣，同证涅槃山。今日已往去，永不复退转。
已灭瞿昙，未生弥勒，像季法弱魔强。迷头认影，终日祇颠狂。斗争人我坚固，毁正法，违背爷娘。花报现，三灾八难，苦海绝津梁。
遵我师规鉴在，利生接物，火急回光。世尊指教，元照为提纲。世出世间孝行，思罔极，正好承当。斯法会，难遭难遇，信手炷心香。
秘密伽陀，如云似海，难思难议。最要无他事，世尊金口亲宣示。四十二字母，法海详细。有顿教，华严广大，一一明宗旨。
自善财童子亲参礼，曾为举扬奥义。法界之中，罪垢多除。陀罗尼藏无边际，滥触爰从慈氏。信至道，人间天上，渴仰生欢喜。
切以月含素魄，乃照昏衢；灯炬长明，方通暗室。自他有耀，岂假外求？五智十身，尽在心田之上；六通三昧，不离性地之中。体露真常，非关修证。若离烦恼，即现菩提。觉有异于后先，教遂分于顿渐。不立像法，曷臻无相之玄？非假言诠，难契忘言之妙。所以多宝佛土，用璎珞以庄严；震旦国中，以音声为佛事。虽别宗流之旨，咸归解脱之门。入圣超凡，同心异事。恭惟十轮大教主、六道救苦师、本尊愿王、冥阳地藏菩萨，夙承佛记，慈视众生，广愿力以无边，化多身于六道。曾于婆罗门女，往见无毒鬼王，泣泪求哀，问母生处。因闻业力深重，堕在无间狱中，以圣母供养觉华定自在王如来，母得解脱。又尝于光目女母，因杀害生灵，后乃堕在三途。女为母故，志心称念清净莲花目如来。夜梦佛身，金色晃耀，告言：汝母当得往生西方。以是因缘，发大誓愿：尽未来际不可计劫，所以三途六道，罪苦众生，誓愿救拔。若在地狱，若在饿鬼，若在畜生，如是等人，广设方便，尽成佛道。然后我等，方成正觉。佛言：地藏菩萨于阎浮提有大因缘，如文殊、普贤、观音、弥勒，化现百千身，度脱诸众生。而期愿力，尚有彼时，是地藏菩萨，语诸菩萨众，发广大愿力，救脱于六道恒河沙等众。是故众生，应当赞叹。佛言：未来现在，诸世界中，六道群生，临殒命时，得闻地藏菩萨之名，一历耳根，永离恶趣。况将宝饰，塑绘尊容，不退初心，弥加敬礼。是人眷属，造恶业缘，堕在三途，承此妙力，即生天上。何况夙植德本，早种善根，如火增膏，愈明愈炽。佛说地藏慈云广布，慧日遐舒，所以掌露明珠，将破除于暗；坐垂一足，盖誓接于群迷。若能称硈之心，必获感通之护。今当归命，谨为敷扬。幽冥菩萨妙难伦，应现真容处处分。六道四生闻妙法，三途十类沐慈恩。宝珠照彻天堂路，金锡敲开地狱门。是日有情蒙接引，莲花台上礼慈尊。
吟偈众生福业有精粗，富贵贫穷及寡孤。帝王大臣诸长者，癃残喑哑众佣夫。都缘夙积分轻重，致使今生别有无。伏请现前伸较量，分明果报不同途。
吟偈地神圣主号坚牢，道德神通智种高。卫护坤维功赫赫，归依佛教意昭昭。稻麻竹苇兼金石，火盗兵非与水漂。万卉丰隆灾害息，时时常把戒香烧。
富贵孤贫，盲愚喑哑，皆因宿业精粗。能仁启问，瞿昙圣主，分明一一详敷。或为国王长者，或为下贱佣夫。冀诸仁者，依经较量，善恶不同途。
吟偈如来金口告观音，赞彼慈尊愿力深。身值诸灾遭枉横，或行险道涉山林。水灾恶风并百病，幼亡兄弟及双亲。灾消所作皆如意，须诵能仁本愿经。
吟偈慈尊愿力妙难量，大地分身现宝光。四七果中亲受嘱，三千界内总昭彰。天宫启问虚空藏，佛口惟称地藏王。大阐威神恣本愿，提携品汇驾慈航。
佛语叮咛，重重赞叹慈尊。地藏威神，忉利天上，亲蒙付嘱，皆因愚昧众生。仗我佛慈心法语，誓愿度地狱皆空。明珠金锡，琰魔罗界阎罗王，稽首钦崇。
志心顶礼，冥阳教主、救苦导师、地藏王菩萨志心忏悔众等自从无量劫，沉迷妄想背真如。四生九类断轮回，六道三途频出没。祇爱耽情恣世乐，不知乐是苦因缘。诸根罪障百千般，咸对慈尊求忏悔。
志心顶礼，冥阳教主、救苦导师、地藏王菩萨众生自从无量劫，损他物命至今生。不知他苦怨千般，祇要自餐珍百味。冤家业缘难赦宥，镬汤炉炭定经过。今朝沥恳告能仁，求忏从前杀生罪。
志心顶礼，冥阳教主、救苦导师、地藏王菩萨众等自从无量劫，不知取舍是深冤。夺他财宝盗牛羊，吞谋田园侵界至。纵恣偷心行暗昧，岂知天眼见分明。偿冤还债几时休？愿忏偷盗造业缘。
志心顶礼，冥阳教主、救苦导师、地藏王菩萨众等身为爱染业，耽荒邪境造诸愆。自忙家计盗贪淫，命尽幽关招众苦。或卧铁床燋顶背，或把铜柱乐肝肠。今朝发露告医王，求悔无边染欲罪。
志心顶礼，冥阳教主、救苦导师、地藏王菩萨众等自从无量劫，七支忘念息难除。欺心便起虎狼心，谋物频装罗绮语。巧词言希相斗乱，机曾礼义结冤仇。当来受报见熔铜，今忏消除绮语罪。
志心顶礼，冥阳教主、救苦导师、地藏王菩萨众等自从无量劫，两头扇惑结冤仇。教他骨肉两分离，使彼亲人不相见。地狱门中招拔舌，泥犁苦趣受牛耕。今将口业沥披诚，求忏从前口业罪。
志心顶礼，冥阳教主、救苦导师、地藏王菩萨众等自从无量劫，不修善信起无明。恐嗟风雨发狂词，悖逆宗亲扬秽语。有时枪刀伤体痛，犹如波浪起灾殃。铁围汤火报难逃，今礼慈尊求忏悔。
志心顶礼，冥阳教主、救苦导师、地藏王菩萨无始悭贪业缘重，不修因果作前程。朝朝扰扰办生涯，日日忙忙营业计。祇道百年长在世，那知一夕便沉沦。今此法会幸难逢，忏悔悭贪诸罪过。
志心顶礼，冥阳教主、救苦导师、地藏王菩萨无始不曾修善果，心常燥怒若燋燃。或瞋父母怨亲人，或害贤良轻善友。但起憎慊生嫉妒，不能和忍学菩提。存亡善恶既无边，愿向法筵伸忏悔。
志心顶礼，冥阳教主、救苦导师、地藏王菩萨无始愚痴没智慧，不修佛法是良缘。合尘背觉毁真诠，嫉善习恶作非事。爱网重重迷去路，真乘寂寂失归宗。皆因邪见恣贪痴，今仗慈尊求忏悔。
志心顶礼，冥阳教主、救苦导师、地藏王菩萨众等心居无妄境，心猿意马起区分。既然十习积为因，宁免六交同受报。劫劫不曾逢善会，生生惟是到幽冥。愿从今日改前非，一切罪冤皆忏悔。
志心顶礼，冥阳教主、救苦导师、地藏王菩萨闻说铁围深邃处，无边地狱在其中。火梁火柱火庄严，铁铜铁城铁器械。爰现皆由心造作，凌迟尽是恶众生。今朝投礼告能仁，愿忏阴天无间狱。
志心顶礼，冥阳教主、救苦导师、地藏王菩萨闻说荒郊并旷野，无边鬼类聚其中。头如华岳丑形骸，喉似针锋火相状。随逐业风多受苦，皆因悭吝恶心招。今朝众等礼慈尊，忏悔愿消饿鬼罪。
志心顶礼，冥阳教主、救苦导师、地藏王菩萨闻说循环报应类，皆因杀害枉烹炮。祇食畜肉快心肠，畜死成人还相报。强夺他财夸伎俩，不还彼债逞喽啰。因缘会遇定酬偿，忏悔愿消无间苦。
志心顶礼，冥阳教主、救苦导师、地藏王菩萨谁说业花皆结果？阴阳运度报难逃。随生欲诲造无明，现世身田因有患。邪气非灾时蹇滞，形枯体重日沉痾。从兹发露礼医王，忏悔愿消疾苦罪。
志心顶礼，冥阳教主、救苦导师、地藏王菩萨闻说冤家并债主，随形逐影永相侵。业通三世既三防，事属一家还一改。怨气如山山可裂，瞋心似海海须枯。今时回向证菩提，忏悔愿消冤债苦。
志心顶礼，冥阳教主、救苦导师、地藏王菩萨父母恩重难可报，须知父母产生身。怀耽十月体如山，乳哺三年身臭秽。岁去年来渐长大，心强语狂不依遵。一朝婚嫁得团圆，父母便看如外客。
志心顶礼，冥阳教主、救苦导师、地藏王菩萨父母生身难以报，劬劳恩义几千般。心甜口苦自如然，四大六情慵似醉。事养营生无暂歇，旦思暮念不曾闲。我今剖露礼慈尊，仰答二亲鞠育苦。
志心顶礼，冥阳教主、救苦导师、地藏王菩萨母欲产时生㽱痛，至于转动命须臾。幸然母子各平安，血露满房奚可视？触污地神并水府，更加杀害造诸僭。虔诚沥恳告慈尊，报答爷娘临产苦。
志心顶礼，冥阳教主、救苦导师、地藏王菩萨生下孩儿既洗尽，六亲眷属始开颜。抚怜顾视掌中珠，襁褓扶持怀内宝。抱挟三年并乳哺，回干就湿要儿安。今时沥恳礼能仁，报答双亲怀抱苦。
志心顶礼，冥阳教主、救苦导师、地藏王菩萨众等自从无量劫，于诸法界遍经过。多逢恶友习非犍，罕遇良朋为善事。傲物凌人行暴虐，欺贤罔圣毁忠良。愿蒙诸圣力提携，莫入涅槃常救护。
劝请已，归命礼地藏王菩萨。
志心随喜众等今朝深庆幸，得获胜会结良缘。耳聆玉偈涤昏朦，面对金容生敬仰。上报四恩皆获利，下资七祖尽超升。一真妙性傥圆明，还入尘劳相度脱。
随喜已，归命礼地藏王菩萨。
志心发愿愿谢阎浮生极乐，长辞八苦出三途。六亲无逐境缘生，万汇无从心识造。三世业缘俱荡涤，一乘妙法早圆明。普愿法界众含生，齐证菩提无上道。
发愿已，归命礼三宝。
众等听说，地藏十王重忏偈：众等奔驰无暂歇，光阴迅速若云飞。贪名逐利没休时，白发红颜相易变。堪叹世人如聚泡，深嗟世事若浮沤。当时努力早修行，愿脱轮回生正觉。教唆词讼广开张，刑势加临深屈抑。狼戾虎狠忘德义，机关蛇鼠妒贤人。障人礼诵与修行，退彼道心无所益。犯戒破斋触供养，毁僧谤佛坏伽蓝。谬传邪语滥宗乘，僻撰玄言安己典。楚挞善人非毁誉，欺凌尊长起憎慊。经营买卖逞豪强，斛秤点瞒图小利。畋猎毛禽并走兽，罟罾虾蟆及游鱼。火烧山谷亦无余，药毒涧溪白殆尽。女嫁男婚成罪爨，伤胎损子积愆冤。养蚕煮茧剪绫罗，酝酿酒浆抛米谷。洗濯衣裳害蚤虱，赤身露体触神明。热汤泼地杀混虫，不顾行途踏蝼蚁。践毁经书污字像，刻侵树木作葱痴。损他利己讨便宜，口是心非相反倒。祇向眼前争气势，那知死后有波吒。四蛇三毒贪瞋痴，九结十缠常障染。惭愧今朝方觉悟，殷勤向道自修持。从前无限罪根源，一切志心皆忏悔。
忏悔已，归命礼三宝。
志心回向遍法界中群品类，轮回苦趣自飘沉。愿承赞礼一毫功，迥脱河沙诸业障。世世常蒙佛所化，心心密契法流通。愿回此善等虚空，同与含生登彼岸。众等久漂生死海，菩提路远杳难寻。不能自觉出邪途，争解利他归正道。五眼六通无弃背，三乘九地苦为登。菩提妙华遍庄严，随所住处常安乐。
比丘等，敬白清净合会大众：上来三时仰告，多种宣扬，能事云周，胜缘已毕。悟心见性，三生之彼我相忘；解脱除冤，六类之自他无碍。香花罗列，渐渐凋疏；灯烛荧煌，披靡。将陈末法之供，岂怠最初之心？纯陀之供献翘勤，香积之敷陈广大。重将密语，以罄丹衷。梵呗揄扬，丹舒虔敛。伏愿一炷氤氲，十方普遍。不异雪山牛首，愿如象藏龙宫。更陈万行之因花，永绝十身之果德。银碗焰焰，光辉大夜之昏衢；仙果芬芳，永茂深根之固蒂。更以银河之水，无殊性海之泉。苹藻交差，广陈供养。钵罗和中，人人饱足；曼拏罗上，处处圆成。功德无边，因缘浩大。伏愿诸佛菩萨，上天下地，一切灵神，不以鲜微，愿垂摄受，以尽凡情之勤典，承诸佛道之圆明。世出世间，功德圆满。妙供敷陈理事兼，沉檀鼻观悟香严。银釭祖焰神光续，金色优昙古佛拈。性水碧波澄海印，苹婆丹果味甘甜。殷勤奉献牟尼座，沙界均蒙法雨露。
上来几昼良霄，期胜善，已沐完周。伏愿诸佛菩萨，海会圣贤，以垂降格之慈，必赐休祥之庆。六类尽承消灭，一心争不清凉？恋慕之深，劫石消而难舍；矜怜之甚，沧海竭而奚休？真身虽绝于去来，凡意未忘于阻隔。聊伸礼别，以尽倾虔。更祈在会僧俗真流，勿生懈怠之心，休纵栏珊之意。此乃收因结果，末后殷勤。通霄已荷于恭虔，少刻无令于阙误。众等各各志诚，起立礼辞众圣。当礼别时，礼别圣贤。
诚心礼别，上来所请，此法会中，法身毗卢遮那佛、报身卢舍那佛、化身释迦牟尼佛，愿我等所求如意，礼别圣贤。
诚心礼别，上来所请，此法会中，导师无量寿佛、药师琉璃光王佛、无垢净光佛、炽盛光王佛、十方三世一切诸佛，愿我等所求如意，礼别圣贤。
诚心礼别，上来所请，此法会中，文殊师利菩萨、普贤王菩萨、大悲观世音菩萨、大势至菩萨、救苦地藏王菩萨、解冤结菩萨、弥勒菩萨、光目女菩萨、虚空藏菩萨、金刚藏菩萨、天上人间诸大阿罗汉众，愿我等所求如意，礼别圣贤诚心礼别，上来所请，此法会中，浩浩天京上圣、冥冥地府王官、滔滔水国龙君、烈烈阳间真宰，总三界若幽若显，尽四府乃圣乃凡，道场该罗，无边至化，愿我等所求如意，礼别圣贤。昼夜精勤广建修，收因结果欲云休。圣人岂离方洲部？凡辈徒嗟凤马牛。既沐光临深有赖，更祈再会讵无由？谁知一月千江水，无去无来处处周。
归命敬礼，菩萨地藏王。忉利天宫，世尊称赞叹。最初发愿，狮子奋迅王；历劫度生，誓愿无边量。苦趣流行，手执金锡杖；铁围山中，示现沙门相。统领十王，业镜当空亮；显大神通，宝珠光灿烂。坛前教诫梵音声菩萨摩诃莎梵音初震一声雷，无限人天眼豁开。怪得香风拂庭户，龙天围绕世尊来。
词句轻清，初传于鹫岭；梵音雅唱，得自于渔山。阿难陀首唱于竺干，陈思王终和于华夏。古今同韵，凡圣交参。斯可以契圣达凡，斯可以利生接物。爰将法句，演唱梵音，面位仁师，云何清举？作梵上来作梵功德，先伸仰答。上坛绀相，八位能仁。五眼六通，辟支罗汉。天地盖载，日月照临。国王水土之深恩，父母劬劳之厚德。四恩普报，三有均资。法界含情，同圆种智。
坛前教诫大圣地藏本愿经地藏法会妙难量，龙象交参听举扬。旷劫沉迷俱摄化，有何地狱与天堂？
比丘，稽首和南，敬白清净大众：今此地藏菩萨救苦荐福利生道场，几昼宵中，两案升猊，坛前教诫。今乃道场初阐，法席弘开，敷演教科，奉行法事，先伸教诫，然后加持。掌坛法师，一一布露。敬白如是吟偈地藏法会作津梁，理道场融事道场。八总相门明日月，一方寸地莹冰霜。威仪济济临坛，模范恢恢正纪纲。教诫倘能遵圣训，纷纷花雨散天香。
轻慢欺功报应彰，日中影里怎生藏？仪文备举分明事，伫听猊头为举扬。会中侧耳，师为分张。赞圣者德常不轻菩萨地藏威神讵可量？两为圣女救慈堂。尽形素仰莲花目，端坐常称自在王。一旦佛慈俱感应，二生孝行愈增光。乃知因地勤修证，金口当年善赞扬。
仰启灵山大觉尊，金口教演振乾坤。眉间万亿天龙鬼，大震雷音转法轮。洪仪轨范，师为分明。聊伸赞叹南无无垢净光佛地藏法会启坛场，密咒柴油水米香。安息飞烟云雾卷，兰膏发焰慧灯光。缁流济济皆精洁，贤圣巍巍尽赞扬。法雨满空甘露洒，道场何处不清凉？
欲宣地藏因缘，会集人天龙象。柴油香米，故凭秘密加持；法水斋馐，须仗真言咒赞。
一钵寒泉，蠲除热恼，功勋莫可量。注想曹溪水，别来几度春光？凝然湛寂，灌清净醍醐甘露浆。霏法雨，杨枝洒处，遍满坛场。
普愿沾濡，使含识俱蒙出苦乡；饿殍焦面，了悟自性真常。我今法会，仗秘密伽陀咒赞扬。周沙界，无人无我，尽获清净。
恭闻佛心无碍，伽陀开甘露之门；咒力所加，宝刹屋宅化琉璃之色。入意伏愿诸佛菩萨，以慈悲力，满一切心。鉴恳祷于周旋，回威光于顷刻。金铃一振，薝葡之香徐来；宝号重宣，楼阁之云大布。化此秽土，速成净邦。器用受七宝之珍，服食等六珠之妙。一闻密语，俱发善心。业火炽者，尽获清凉；障垢重者，俱蒙荡涤。迁趋人天之胜果，顿超圆觉之上乘。宜乎檀信之所求，圆满道场之胜事。又劳清众，结增善缘，念十方三世一切诸佛、诸尊菩萨摩诃萨。
上来皈依三宝已竟，今当入坛礼请。自有仪文，一一布露。上来有是诚意，控告圣贤。是圣是凡，悉知悉见；天上天下，无不庄严；世出世间，普皆饶益。
比丘，谨与修斋，恭炷信香，稽首和南，一心仰告遍法界主清净法身毗卢遮那佛、圆满报身卢舍那佛、千百亿化身释迦牟尼佛、当来下生弥勒尊佛、西方教主阿弥陀佛、十方无边世界不可说不可说一切诸佛、过去有佛、狮子奋迅具足万行如来、觉华定自在王如来、一切智成就如来、清净莲花目如来、无相如来、无边身如来、宝相如来、波头摩胜如来、狮子吼如来、拘留孙如来、毗婆尸如来、宝胜如来、宝相如来、袈裟幢如来、大通山王如来、恒河沙佛如来、净月佛如来、山王佛如来、智胜佛如来、净明王佛如来、智成就佛如来、无上佛如来、妙身佛如来、满月佛如来、月面佛如来、十方海会一切诸佛如来，惟愿万亿花台离净土，百千宝盖覆虚空，光降道场，证盟修奉。愿此信香，普同供养。
谨爇信香，稽首和南，一心仰告大慈大悲文殊师利法王子菩萨摩诃萨、普贤王菩萨、观世音菩萨、摄佞佛人得大势至菩萨、弥勒菩萨、无边身菩萨、虚空藏菩萨、大慈大悲冥阳救苦地藏王菩萨、化身光目女解脱菩萨摩诃莎、百千万亿无量世界所有地狱处分身地藏王菩萨、如来圣母摩耶夫人、中启问定自在王菩萨、普广菩萨、化身无毒财首菩萨、设食供养大孝光目女人、救亲离苦婆罗圣女、地藏启问大办长者、久证无生化度十方现身长者、坚牢地神、缘觉、声闻、阿罗汉众，惟愿身垂璎珞，顶戴宝冠，光降道场，主盟修奉。愿此信香，普同供养。
稽首和南，一心仰请释迦提婆因陀罗大天帝、大千界主摩醯首罗天帝、中千界主大梵天王、小千界主释提桓因天帝、二十八天诸天上帝、三官天子、四方天王、三元三品三官大帝、五方五老天君、十一活曜真君、二十八宿星君、十二宫分尊神、流年灾福星斗、合家所属本命星君、遍天列像斗杓玄衡，惟愿圣慈临幸花坛，主盟修奉。愿此信香，普同供养。
稽首和南，一心仰告四方天王，须焰摩天、兜率陀天、化乐天、他化自在天天帝，梵众天、梵辅天、大梵天天帝，少光天、无量光天、光音天天帝，少净天、无量净天、遍净天天帝，福生天、福爱天、广果天天帝，无想天、无烦天、无热天天帝，善见天、善现天、色究竟天、摩醯首罗天天帝，乃至非想非非想处天天帝，一切天众、龙众、鬼神等众，惟愿圣慈临幸花坛，主盟修奉。愿此信香，普同供养。
稽首和南，归命礼请东岳天齐仁圣帝、四岳四天圣帝、岳府嘉庆一切仙眷、北阴酆都大帝、酆都六洞魔王、酆都无鞅圣众，复有他方国土及娑婆世界海神、江神、河神、树神、山神、地神、川泽神、苗稼神、昼神、夜神、空神、饮食神、草木神、威灵等，惟愿圣慈降格花坛，主盟修奉。愿此信香，普同供养。
稽首和南，一心奉请水府扶桑大帝、大川四渎源王、九江四海龙王、溪源潭洞真宰、五湖水帝、十二溪真、蓬莱三岛、浪苑仙乡、水府界中一切部众，惟愿圣慈降格花坛，主盟修奉。愿此信香，普同供养。
稽首和南，一心奉请地府秦广都曹大王、初江龟录大王、宋帝明曹大王、仵官元琳大王、阎罗明贤大王、变成鹤庭大王、泰山宝畦大王、平政圭元大王、都市紫气大王、转轮配生大王、生禄判官、赵判官、王判官、夏侯判官、崔判官，众掌预修院、受生院、功德司官，二十四案、七十四司、六院尚书、曹僚等众，惟愿圣慈降幸花坛，证盟修奉。愿此信香，普同供养。
稽首和南，一心奉请忉利天宫阎罗天子所统他方国土及娑婆世界诸大鬼王、恶目鬼王、啖血鬼王、啖精气鬼王、啖胎卵鬼王、行病鬼王、摄毒鬼王、慈心鬼王、福利鬼王、大爱敬鬼王、无毒鬼王、多恶鬼王、大诤鬼王、白虎鬼王、血虎鬼王、赤虎鬼王、散殃鬼王、飞身鬼王、电光鬼王、狼牙鬼王、千眼鬼王、啖兽鬼王、负石鬼王、主耗鬼王、主祸鬼王、主食鬼王、主财鬼王、主畜鬼王、主禽鬼王、主兽鬼王、主魅鬼王、主产鬼王、主命鬼王、主疾鬼王、主险鬼王、三目鬼王、四目鬼王、五目鬼王、祁利失王、大祁利失王、祁利叉王、大祁利叉王、阿那吒王、大阿那吒王、牛颐狱卒、马面夜叉、鸟嘴鱼腮、黄幡豹尾、追押二魂使者、黄衣业道神君、奈河渡江使者、桥梁主执之神、阴府界中一切部众，恭望圣慈临幸花坛，主盟修奉。愿此信香，普同供养。
稽首和南，一心奉请阳元宫庙祀典百神、行年太岁、至德尊神、当境城隍、土主、里社之神、病司现化气候神王、土府至尊、九垒高皇大帝、土司二千食禄官君、家堂香火福神、太阳司命灶君、住宅土地龙神、十二支干禁忌、当处土地、里域都官、三界功曹使者、四直等神、主道场神、金刚龙梵、法会所请无量之神，恭望圣慈临幸花坛，证盟修奉。愿此信香，普同供养。
再炷信香，一心召请当斋亡者，洎门中先近老少姻亲眷属等魂，留赴道场，领沾功德。
再爇信香，一心摄召铁围山间，起教大士、面燃鬼王，所统领者三十六部薜荔多徒，承佛神力，留赴寒林，领沾济度。
佛以三身圆满，十号周全，出则大振乾坤，无等无双；入则澄湛虚空，无言无说。现神通，搅长河为酥酪；净方便，变大地作黄金。毛吞巨海，芥纳须弥。人间天上总归依，此界他方咸敬仰。一段洪文，请师宣扬。
大众志诚心，同诵叹佛偈：佛面犹如净满月，亦如千日放光明。圆光普照于大千，喜舍慈悲皆具足。
比丘，稽首和南，敬白清净大众：今此初伸礼请，经法功德，义理难穷，可以消灾度厄，可以请福延龄，可以拔罪解冤，可以生天作佛。言言见谛，句句全彰。发愿云：众生度尽，方证菩提；地狱未空，誓不成佛。闻此大愿，岂不伟哉？所有仪文，法师布露。普皆饶益比丘，稽首和南，百拜礼请。
初登宝座，会集人天。四十二字母真言，加持念诵。
秘密伽陀，如云似海，难思难议。最要无他事，世尊金口亲宣示。四十二字母，法海详细。有顿教，华严广大，一一明宗旨。
自善财童子亲参礼，曾为举扬奥义。法界之中，罪垢多除。陀罗尼藏无边际，滥触爰从慈氏。信至道，人间天上，渴仰生欢喜。
道场仪序当宣演大圣地藏王菩萨黄面瞿昙大法王，音声宝铎带天香。欲崇善果资冥福，四品经题仔细详。
比丘，稽首和南，敬白清净大众：今此法会，两案升猊，初陈敷诵。道场法则，竖立坛仪。望圣意以昭彰，整凡心而懈怠。此斋之设，非小补哉！种种祈福禳灾，一一消冤拔苦。若存若殁宜可设，是荤是酒戒之哉。随喜见闻，薰成种智。仁师讲序，大众乐闻。入仪三觉圆明大导师，历经沙劫指迷津。众生度尽方成佛，地狱空时现化身。一颗明珠为海藏，六环金锡振天轮。愿垂金手提含识，普使同为解脱人。
婆罗门女，地藏分身。知母氏造恶之深，告觉华自在王佛，感梦游于地狱，无毒稽首来迎。悦帝利以生天，脱幽沉而离苦。功因孝行，敢不归依？大众同音，诚心朗诵。
吟偈菩萨弘誓妙难穷，十地增修道转浓。长者子身求佛像，婆罗门女获灵通。觉华示相因思孝，慈母生天赖善功。总是菩萨名地藏，化身南北与西东。
分身集会，所有地狱之中；誓愿弘深，不处天宫之内。化诸刚强罪苦，咸令调伏其心。依教遗言，遵佛形像。冀诸大众，朗诵真经。
吟偈如来慈念悯娑婆，恶习刚强造业多。生死妄缘皆是尔，涅槃真实岂由他？瞿昙设教观仁者，地藏分身化爱河。示现百千诸国土，悉令调伏礼弥陀。
誓愿弘深，狮子奋迅，具足万行庄严；众生度尽，方成正果，说法度人天。觉华自在王佛，婆罗圣女救亲，孝行因缘。大慈仁者，悲怜苦海，分身化现三千。
佛母摩耶，请问众生业报；能仁圣者，为分各狱因缘。或行不孝而不敬三宝，或行杀盗淫而恣凶万状。千千罪障，劫劫难逃。生前恶业有珠分，死后定沉无间狱。灰河火镬，铁狗铜蛇。万种辛酸，一言靡尽。仰凭大众，同诵真经。
吟偈圣母恭询善恶因，能仁一一为咨陈。铁城万里名无间，地狱千扃各有神。任尔羌胡并貊狄，何分富贵与孤贫？生前若不知惭愧，难免其中受苦辛。
两国相邻，念人民而沉业海；二王同誓，随愿力以作舟航。一发无上正真心，果因成就；一愿众生皆度尽，方证菩提。光目兴孝道之心，罗汉指归依之路。女生信敬，母获人天。一段灵文，同音念诵。
吟偈两国相邻各一方，同兴愿力化豪强。思亲渴仰莲花目，启问先因自在王。光目女身行孝道，如来金口演灵章。若能行此菩萨行，万亿龙天共赞扬。
圣母摩耶悲怜六道，殷勤请问来因；慈尊开导人间善恶，地狱果报分明。二国王悲心发愿，光目女孝行思亲。冀诸仁者，无人无我，同音朗诵真经。
大众志诚心，同诵叹佛偈：佛身晃耀等金山，清净殊特无伦匹。亦如妙高功德海，故我稽首佛山王。
今当第二时中，入坛礼请，自有仪文。掌坛法师，一一布露。闻斯五品比丘等,稽首和南,百拜礼请。
重登宝座，会集人天。楞严字母，作法供养。
秘密伽陀，如云似海，难思难议。最要无他事，世尊金口亲宣示。四十二字母，法海详细。有顿教，华严广大，一一明宗旨。
自善财童子亲参礼，曾为举扬奥义。法界之中，罪垢多除。陀罗尼藏无边际，滥触爰从慈氏。信至道，人间天上，渴仰生欢喜。
本末因缘仪当演大圣地藏王菩萨大觉能仁法报身，梵音初震海潮音。见前在会诸仁者，端严重宣地藏经。
比丘，稽首和南，敬白清净大众：今此地藏菩萨慈悲救苦荐福利生道场本愿功德经法，第二时中，敷扬妙义，重转法轮。五品真经，一乘解脱。有何奇异，未可闻乎？
颂偈心融悲智愿难量，历劫弘慈救苦殃。不向泥洹登正觉，永居苦海作津梁。风扬金锡停酸韵，月映明珠破暗关。度尽众生方成佛，归依惟愿拯存亡。
地狱重重，极者八寒八热；罗叉队队，森然非鬼非人。向善者姓注青篇，判生天道；造恶者名标黑籍，押入铁围。夜叉暗里食人心，狱卒台边焚火镬。凛然伟矣，良可悲哉！本愿灵章，同音朗诵。
造业众生不可穷，故分地狱与天宫。刀山剑树三千仞，铁壁铜蛇几万重。善恶两途难隐讳，无常二字不相容。仰凭地藏分身力，金锡明珠处处同。
金口重宣，赞地藏威神之力；玉毫遍照，告天龙人鬼之闻。善哉！普广发慈悲；伟矣！如来开利益。一闻妙语，十恶冰消。贝叶琅，如法诵念。
大士阴功莫可量，如来金口为宣扬。生天但念慈尊号，愈病惟称本愿章。或铸金银铜铁像，须焚戒定慧心香。见闻一一皆随喜，普愿众生化吉祥。
贝叶琅，普贤启问。地狱名号多端，铁围山内，寒冰，雪窟，牛耕，拔舌，蛆镌。地藏王菩萨弘愿，琰魔罗遍界周流。一称名号，延龄益算，先亡祖祢生天。
地藏能仁，悲念常忧于苦海；大辩长者，倾心启问于莲台。豁开生七之良因，遍说百千之业罪。劝修善果，广布福田。如是精勤，存亡利益。仰惟大众，同运潮音。
大地众生造业多，是非人我动干戈。回心向善归真正，礼拜投诚绝党阿。果报三途须辩论，存亡两字莫差讹。若能言下开明了，掀倒须弥直甚么？
阎罗天子，统恶毒多毒之鬼；瞿昙老子，说今世后世之因。众生业障无边，才出轮回而又入。百岁荣枯有限，未遑乐极以悲来。一生如石火电光，万事若朝霞晓露。顿然醒悟，火急修持。本愿真经，朗然诵念。
阎罗天子大威雄，判赦惟凭业镜中。恶至遍身生猛火，福来满面扇慈风。虽云圣者威而猛，其奈众生去复逢。故统诸天来启问，云何地狱不能空？
大铁围山，阎罗天子，部领万亿神君。恶毒多毒，主命主疾，狼牙千眼飞身。启告如来：地藏发慈悲，护念弘深。一称名号，仰承佛力，咸来稽首能仁。
过去如来名号，难见难闻；当来称赞功勋，无边无量。一历耳根者，得生六欲；何况持诵者，定灭千灾。绘塑庄严，金银刻铸。旦夕香花克备，更须礼拜殷勤。见生利益难量，过去津梁罔极。称佛名号，果报如斯。谛听端严，诵经如法。
吟偈能仁悲愿数如麻，百亿分身现宝霞。拔苦口称洪名号，度生身挂紫袈裟。天垂宝网重重盖，地涌金莲朵朵花。念彼一声名号者，自然获福等恒沙。
梵语伽陀，灵文贝叶，行行宝藏龙宫；端心持诵，一声名号，自然功德无穷。百亿分身示现，十方世界钦崇。慈悲主门开利益，真果法王雄。
大众志诚心，同诵叹佛偈：佛德无边如大海，无限妙宝集其中。智慧德水镇常盈，百千胜定咸充满。
比丘等，敬白清净大众：今此第三时中，欲伸礼请，自有仪文，法师布露。当生拥护比丘，谨与修斋，恭炷信香，稽首和南，一心奉请，遍法界中。
重登宝座，会集人天。三宝字母，加持念诵。
秘密伽陀，如云似海，难思难议。最要无他事，世尊金口亲宣示。四十二字母，法海详细。有顿教，华严广大，一一明宗旨。
自善财童子亲参礼，曾为举扬妙义。法界之中，罪垢多除。陀罗尼藏无边际，滥觞爰从慈氏。信至道，人间天上，渴仰生欢喜。
道场次序仪宣演稽首释迦大慈父，地藏海会众圣贤。今当敷座了真经，望圣慈悲密加护。
比丘，稽首和南，敬白清净大众：今此地藏菩萨慈悲救苦荐福利生道场本愿功德经法，第三时中，敷扬妙义，转诵雄文。掌坛法师，一一布露。谨为敷扬吟偈幽冥菩萨妙难伦，应现真容处处分。六道四生闻妙法，三途十类沐慈恩。宝珠照彻天堂路，金锡敲开地狱门。是日有情蒙接引，莲花台上礼慈尊。
业道众生，有千生受福而一身受福；轮回六道，或富者何如而贫者何如？地藏王启大悲心，释迦佛讲宣奥旨。若是国王长者，应当一视同仁；如逢喑哑贫穷，务在等与布施。如此百千万劫，幸得七宝丰盈。心口坚持，功德无量。钟声振玉，经法宣演。
吟偈众生福业有精粗，富贵贫穷及寡孤。帝王大臣诸长者，癃残喑哑众佣夫。都缘夙积分轻重，致使今生别有无。伏请现前伸较量，分明果报不同途。
草木珍沙，大地总关于圣主；稻麻竹苇，坤维皆禀于坚牢。利济无穷，神通莫测。所有山川土地，乃至水火风灾，若称地藏之洪名，必降神威而拥护。一音首唱，十种功圆。五体端庄，诵经如法。
吟偈地神圣主号坚牢，道德神通智种高。卫护坤维功赫赫，归依佛教意昭昭。稻麻竹苇兼金石，火盗兵非与水漂。万卉丰隆灾害息，时时常把戒香烧。
富贵孤贫，盲愚喑哑，皆因宿业精粗。能仁启问，瞿昙圣主，分明一一详敷。或为国王长者，或为下贱佣夫。冀诸仁者，依经较量，善恶不同途。
佛说地藏功能，见闻利益普告，天龙赞叹，异口同音。观音兴问敬之心，我佛发慈悲之念。或当堕诸恶道，或有重病萦身，或家多凶异，而或少失双亲，或身入沟音督，而或风漂河海。般般毒事，种种灾殃。或称地藏洪名，或礼菩萨形像，自然诸灾化散，万事如心。一品真经，端严念诵。
吟偈如来金口告观音，赞彼慈尊愿力深。身值诸灾遭枉横，或行险道涉山林。水灾恶风并百病，幼亡兄弟及双亲。灾消所作皆如意，须诵能仁本愿经。
世尊立教，无非利益众生；地藏兴慈，尽出仁人本愿。显是涅槃之理，方垂嘱累之因。未来世中，常当拥护。化诸恶识，速悟正真。五体端严，诚心朗诵。
吟偈慈尊愿力妙难量，大地分身现宝光。四七果中亲受嘱，三千界内总昭彰。天宫启问虚空藏，佛口惟称地藏王。大阐威神恣本愿，提携品汇驾慈航。
佛语叮咛，重重赞叹慈尊。地藏威神，忉利天上，亲蒙付嘱，皆因愚昧众生。仗我佛慈心法语，誓愿度地狱皆空。明珠金锡，琰魔罗界阎罗王，稽首钦崇。
地藏海会表精虔，海篆苍云慧炬燃。性水苹婆呈供养，五般奉献法王前。事法供养，师为庄观自在菩萨行深般若波罗蜜多时，照见五蕴皆空，度一切苦厄。舍利子，色空故无恼坏想，受空故无受想，相空故无智想，行空故无作想，识空故无觉想。何以故？舍利子，非色异空，非空异色。色即是空，空即是色。受、想、行、识，亦复如是。舍利子，是诸法空相，不生不灭，不垢不净，不增不减。是空法，非过去，非未来，非现在。是故空中无色，无受、想、行、识，无眼、耳、鼻、舌、身、意，无色、声、香、味、触、法，无眼界，乃至无意识界。无无明，亦无无明尽，乃至无老死，亦无老死尽。无苦、集、灭、道，无智亦无得，以无所得故。菩提萨埵，依般若波罗蜜多故，心无挂碍。无挂碍故，无有恐怖，远离一切颠倒梦想苦恼，究竟涅槃。三世诸佛，依般若波罗蜜多故，得阿耨多罗三藐三菩提。故知般若波罗蜜多，是大神咒，是大明咒，是无上咒，是无等等咒。能除一切苦，真实不虚，故说般若波罗蜜多咒。即说咒曰：竭谛竭谛，波罗竭谛，波罗僧竭谛，菩提娑婆诃。
加持咒柴陀罗尼地藏愿力难穷尽，能与众生作福缘。柴油净水诵真言，所冀吉蠲无触秽。
南无佛陀耶。南无达摩耶。南无僧伽耶。南无阿利耶。跋卢吉帝。摄皤啰耶。菩提萨埵耶。摩诃萨埵耶。摩诃迦鲁尼迦耶。哆癙他。阿私陀私。呼噜呼噜。周楼苏楼。娑婆诃。
南无喝啰怛那。哆啰夜耶。南无。阿利耶。婆卢羯帝。烁钵啰耶。菩提萨埵婆耶。摩诃萨埵婆耶。摩诃迦卢尼迦耶。唵。萨皤啰罚曳。数怛那怛写。南无。悉吉㗚。埵伊蒙。阿利耶。婆卢吉帝。室佛啰。楞驮婆。南无。那罗谨墀。醯利摩诃。皤哆沙咩。萨婆阿他豆输朋。阿逝孕。萨婆萨哆。那摩婆伽。摩罚特豆。怛侄他。唵。阿婆卢醯。卢迦帝。迦卢帝。夷醯利摩诃。菩提萨埵。萨婆萨婆。摩啰摩啰。摩醯摩醯。唎驮孕。俱卢俱卢羯蒙。度卢度卢。罚阇耶帝。摩诃罚阇耶帝。陀罗陀罗。地利尼。室佛啰耶。遮啰遮啰。摩么罚摩啰。穆帝。伊醯伊醯。室那室那。阿啰嘇。佛啰舍利。罚沙罚嘇。佛啰舍耶。呼卢呼卢。摩啰。呼卢呼卢醯唎。娑啰娑啰。悉唎悉唎。苏卢苏卢。菩提夜。菩提夜。菩驮夜。菩驮夜。弥帝唎夜。那啰谨墀。地唎瑟尼那。波夜摩那。娑婆诃。悉陀夜娑婆诃。摩诃悉陀夜。娑婆诃。悉陀喻艺室皤啰夜。娑婆诃。那啰谨墀。娑婆诃。摩罗那罗。娑婆诃。悉啰僧阿穆佉耶。娑婆诃。娑婆摩诃悉陀夜。娑婆诃。者吉啰。阿悉陀夜。娑婆诃。波陀摩羯悉陀夜。娑婆诃。那啰谨墀。皤伽啰耶。娑婆诃。摩婆利胜羯啰夜。娑婆诃。
南无喝啰怛那。哆啰夜耶。南无。阿利耶。婆卢吉帝。烁皤啰夜。娑婆诃。唵。悉殿都。漫哆啰。跋驮耶。娑婆诃。金刚胜庄严。娑婆诃。魔军胜庄严。娑婆诃。唵。跋折啰。室唎耶。娑婆诃。
加持咒油陀罗尼大行为油资智炬，森罗万像焕心光。灯灯传照遍三千，更仗密言为赞助。
南无佛陀耶。南无达么耶。南无僧伽耶。南无阿利耶。拔卢吉帝。烁皤啰耶。菩提萨埵耶。摩诃萨埵耶。摩诃迦噜尼迦耶。多癙他。私利私利。地利地利。地利私利。娑婆诃。
东方阿閦佛灭罪神咒稽首东方欢喜国，威德广大阿閦尊。不违本愿救众生，誓度有情超苦海。十三大罪难忏悔，此咒能令得消除。辟支罗汉及凡流，诵念总达菩提岸。
南谟。婆伽嚩帝。阿屈刍。毗夜耶。怛他誐多耶。阿啰诃帝。三藐三菩陀耶。怛你也他。唵。誐誐宁。誐誐宁。卢枳帝。卢枳帝。答鲁吒宁。答鲁吒宁。怛啰叉宁。怛啰叉宁。波播啰帝。婆播啰帝。贺多宁。贺多宁。婆啰贺多宁。婆罗贺多宁。娑哩缚。揭哩摩。钵哩波罗耶。阿曲刍。鞞野耶。度娑诃。
求聪明神咒稽首圆通真大士，宣扬神咒破愚朦。二百万遍我今持，智慧圆通观自在。
唵。波啰。波啰。三波啰。三波啰。微舒利耶。微舒利耶。利输陀耶。利输陀耶。唵。安宁。安宁。室哩耶。娑婆诃。
咒水真言荡秽消尘由法力，资生利物岂徒然？阎浮五浊顿蠲除，更仗密咒为赞助。
唵。阿暮伽。惹啰波罗。塞啰嚩。。
咒香真言名香达信非轻易，坛会无为供养初。欲凭秘咒为诚心，愿锡香严通胜妙。
唵。波头迷。旃檀摩尼。摩诃遮。筏啰吽。
咒米真言地前加行资粮位，等妙皆由此位成。色身安快暮增修，故诵密言伸供养。
唵。嚩啰哩耶。娑婆诃。
加持梵语心经陀罗尼仰启真空无相教，梵音不译颇难思。昔因三藏往西天，遂感观音亲教授。诵念除危并灭罪，听闻获福与延龄。咸期不退菩提心，一切善根速成就。
唵。叭嚩娘。波啰密多。逆邻那耶。素怛啰。阿利耶。嚩噜枳帝。湿嚩噜。没帝萨埵。没严鼻览。叭啰娘。波啰密多。左焰左夜嚩汝也。嚩噜伽耶。底萨么畔左。思骞驮。萨埵惜。萨波婆。嚩戌涅婆。设帝萨嚩易贺舍利。卜怛啰噜畔。戌涅戌涅。驮嚩汝畔。噜畔那鼻那。戌涅哆。戌涅那耶。那鼻那。雪噜畔耶。嚩夜噜畔。戌涅驮耶。戌捏多。娑噜畔。嚩弥嚩吠那曩。散虔娘。散娑娑伽啰。尾虔娘。南伊贺。舍利卜怛啰。萨啰嚩达么。戌涅哆。落叉拏。阿耨多畔左。阿宁耶噜驮。阿么逻。阿微野摩那。阿奴那。阿婆离。布啰拏。哆萨没。舍利卜怛啰。戌涅那耶。戌涅驮。那噜畔。曩吠那喃。散虔娘。娑婆散虔啰。尾虔娘。那研初怛啰。伽啰拏。唧贺娑伽耶。摩那惜。雪噜畔。设达言。驮啰婆娑。叭啰瑟吒。尾演达么。曩研初大都。夜嚩那。莫汝尾虔娘大都。那尾涅。那尾涅。那微娘叉欲。那微娘叉欲。夜嚩那。左啰嚩啰喃。那左啰。嚩啰拏叉欲。那奴伽。三昧陀耶。宁噜驮嚩。失宁娘。尾虔娘。那叭微底。那脾萨摩耶。哆萨没那。叭啰微底。娑哆没地萨埵喃。叭啰娘。波啰密哆。嚩室邻也。尾贺啰耶。只哆嚩啰拏。只哆嚩啰拏。那昔底。答么那。叭啰速都。尾婆哩。菩提伽啰。拏宁瑟吒。亦宁摩那。的邻达摩野。嚩昔钵哆。萨埵没驮。叭啰娘。叭啰密哆。嚩室怜也。拏答览。三藐三菩陀。摩鼻三满哆。嚩室宁娘。尾演叭啰娘。波啰密哆。摩诃曼怛啰。摩诃尾欲曼怛啰。阿耨哆罗曼怛啰。阿娑摩娑鼻曼怛啰。萨嚩奴佉。叭啰舍么耶。萨底耶。摩舍赞野。达么叭啰娘。波啰密哆。暮忌都。曼怛啰。但雪多。雪帝雪帝。波啰雪帝。波啰僧雪帝。菩提娑婆诃。
加持净三业真言业垢本来无自性，还因妄执起尘根。但存一念妄不生，业性了然无可得。
南无。萨嚩婆皤秫陀。萨嚩达么。娑嚩婆嚩秫度含。
加持焚香真言信心一念周沙界，五分香云遍十方。愿凭感格圣贤心，宝网光中齐出现。
唵。跋折啰。度鞞恶。
加持洒净真言华藏海波融性相，阎浮檀水自清凉。今将密语更宣扬，遍洒道场周沙界。
南无。三满哆。没驮喃。唵。阿钵啰底。三迷伽耶。三迷三满哆。奴偈谛。钵啰吃嘌底。微输睇。达么驮都。微输达你。娑婆诃。
加持净坛真言凡地辄将严法席，唯忧垢浊未蠲除。金仙秘密举扬时，所冀香坛悉清净。
唵。啰儒祖。跋誐多。萨啰嚩达么。
加持结界真言唯是娑婆多秽污，邪魔外道悉侵凌。今将密语净香坛，凭此结成金刚界。
唵。商迦羯唎。摩诃三昧耶。盘陀盘陀。娑婆诃。止
加持散花真言已净香坛无垢浊，结成地界悉严持。我今敷演妙伽陀，散众宝花陈供养。
唵。荷暮伽。荷拏舍縒野。钵头摩。蔓度梨吽。
加持三宝出定真言我佛初行菩萨道，广大因中大愿王。今将讽诵望慈临，故诵密言加赞叹。
南无。那波那波底那。三藐三菩陀。俱胝那吽。
南无。那波那波底那。达么俱胝那吽。
南无。那波那波底那。僧伽俱胝那吽。
多侄他。唵。摩隶毗摩。即哩。娑嚩娑嚩。讫诜迦哩。娑婆诃。
加持启告诸佛真言不动妙严为大定，必须警觉誓倾虔。佛三摩地暂令安，刹刹尘尘同出现。
唵。三昧耶。娑但鑁。唵。嚩啰噜。底瑟吒。
加持请诸佛真言如来大愿慈悲故，六通赴感靡不周。欲伸礼请演密言，翘望今时临法会。
唵。欠嚩啰驮都。
加持求见佛真言韦提渴仰黄金相，调御躬临紫磨身。当来有佛降生时，愿共众生皆得见。
唵。怛侄他。伊呬哆呬。娑婆诃。
加持礼拜真言称扬圣德将身礼，礼拜能除我慢愆。五轮投地誓归依，又更宣扬礼拜咒。
唵。钵头迷。瑟泥沙。㫊暮伽。佐哩吽。
加持普礼圣众真言佛身充满于法界，普现一切众生前。凡夫愚昧不能知，仗此真言早开悟。
南无。三满哆。没驮喃。
唵。萨啰怛啰。播啰底。诃哆帝。怛陀誐哆。句舍冒地。者哩耶。波哩布砮迦。萨婆诃。
加持献花宝座真言众等庄严为法座，珍珠间错作花台。诚心奉献光明幢，准教加持伸供养。
唵。迦摩啰耶。娑婆诃。
加持净金轮座真言金轮宝座庄严备，坐已降魔转法轮。总持咒句为宣扬，离垢顿圆清净慧。
唵。绍知伽。陀吽泮。
加持圣贤降真言一切法空为此座，灯王常借净明来。殷勤奉献诵真言，哀悯愿升安圣众。
唵。嚩啰那。钵头迷。虎吽。
加持天府真言欲界色界无色界，四禅无想与空居。愿闻方便下云衢，普为檀那圆胜事。
唵。阿鞞三摩耶。跋折。陀啰陀啰。虎吽。
加持地府真言普天率土无边量，神圣威灵作主张。坤维五岳众灵祇，愿诵密言临法会。
南无。三曼哆。没驮喃。微。
加持水府真言江河淮济无边量，百川浩浩尽朝宗。神祇所主莫能知，愿仗密言同赴会。
南无。那罗夜耶。娑婆诃。
加持阎罗王真言仰瞻教主诸贤圣，下有阎罗大鬼神。如来金口演真言，诵念鬼神获安慰。
唵。阿钵啰枳帝。遮伽啰耶吽。
加持诸佛出定真言无垢定中非住想，有为功德救迷蒙。凡情恳祷冀慈悲，振撼金铃先警觉。
唵。嚩啰噜底。瑟吒。
加持警觉真言迷凡妄蔽轮回久，散荡邪思未返真。当须摄念睹金容，注想神光由性显。
唵。欠嚩啰驮。都。
振金铃真言薝卜花蔓陈妙供，兰灯宝炬簇坛筵。翘勤迎请解脱尊，愿展无缘降慈副。
唵。嚩啰室哩。摩诃室哩。摩诃三摩耶。室哩耶。娑婆诃。
加持普礼圣众真言圣人本自无名称，种物随缘种种殊。西天梵语略宣扬，应使闻知生信仰。
唵。阿弥哆婆耶。娑婆诃。
加持献花宝座真言众等庄严为法座，珍珠间错作花台。诚心奉献光明幢，准教加持伸供养。
唵。迦摩啰耶。娑嚩贺。
加持净金轮座真言金轮宝座庄严备，座已降魔转法轮。总持咒句为宣扬，离垢顿圆清净慧。
唵。绍知伽陀。吽泮。
加持圣贤降真言一切法空为此座，灯王常借净明来。殷勤奉献诵真言，哀悯愿升安圣众。
唵。嚩啰那钵迷。虎吽。
加持华严字母真言字书名数无边量，种种皆从字母生。修行佛法广难思，一切皆生于十地。
阿。多波左那。逻柂迦娑么伽他社锁柂。奢佉叉。娑多壤。曷攞多婆蒲我车娑摩诃婆縒。伽吒拏娑颇娑迦也娑。室左侘陀加持结跏趺座真言如是我闻一时佛，灵山一会演真诠。结跏趺座俨如山，不动不摇澄似水。
唵。摩利军茶梨。虎虎。娑婆诃。
加持献花宝座真言十色芙蓉敷妙供，百千璎珞杂花台。倾心持奉大慈尊，俨座舒光临五浊。
唵。迦摩啰耶。娑婆诃。
加持圣贤座真言慈怜悯接提蒙昧，愿力弘深拔有情。分身现出入娑婆，愿坐道场垂摄受。
唵。嚩啰那。波头谜。虎。
加持礼拜圣贤真言三业倾虔归万德，屈躬五体捧千轮。寂然一念证如如，不住能依所礼拜。
唵。阿利耶。婆卢枳帝。摄波啰耶。菩提萨埵耶。摩诃萨埵耶。摩诃迦噜尼伽耶。哆侄他。钵啰尼婆吒。毗知若波耶。弥波伽梵。摩诃迦噜尼伽耶。娑婆诃。
加持佛慈护真言纵使万端兴利害，如刀斫水岂能伤？无边刹海总该罗，普使有情蒙覆护。
唵。没驮。梅帝哩。缚罗洛叉唅。
佛宝真言华藏世界庄严海，毗卢遮那法性身。一华百叶一释迦，主伴互融来作证。
唵。迦摩啰耶。娑婆诃。
法宝真言如来大愿因缘力，五教三乘义相生。演成八万总持门，今对道场重指注。
唵。钵头么。娑啰娑啰。底吒底吒。摩诃目迦耶。娑婆诃。
僧宝真言理智圆融和合义，因缘不断永流通。禅心不昧早回光，与我共行同事摄。
唵。佉知佉知。迦毗知。缄受缄受。多知娑知。兜帝阿密帝。阿周帝。娑婆诃。
二权菩萨真言悲智二增菩萨众，僧伽行满复勤修。分身化度入尘劳，八万行门周沙界。
唵。钵头迷。哆啰哆啰。度噜度噜。娑婆诃。
加持阿罗汉真言定慧二心俱解脱，人间天上久栖身。亲承付嘱不涅槃，的是众生植福地。
唵。萨嚩喜利陀耶。步陀耶。娑婆诃。
加持诸佛出定真言檀那依仪修净供，虔恭奉请诸如来。遥望法界礼慈容，仗此真言希出定。
唵。三昧耶。娑怛鑁唵。啰达噜。底瑟吒。阿演都。娑吠步。嚩那迦萨啰。钵啰。弥哆舍。叉啰迦。刍啰摩啰。娑乞叉得。纥哩哆。难驮娑嚩。娑嚩婆嚩。娑嚩演。母难陀。婆嚩娑嚩。婆嚩。
加持普礼圣众真言无始时中造诸恶，常于六道受轮回。我今对佛悉忏悔，愿仗真言罪消灭。
唵。萨嚩婆跋悉普吒。捺贺曩。嚩縒啰耶。娑婆诃。为厌阎浮诸苦趣，长时轮转若循环。我今发愿往西方，惟愿随心获成就。
唵。暮伽。萨嚩达啰。縒陀始。废。
加持献花宝座真言众等庄严为法座，珍珠间错作花台。诚心奉献光明幢，准教加持伸供养。
唵。迦摩啰耶。娑嚩贺。
加持净金轮座真言金轮宝座庄严备，坐已降魔转法轮。总持咒句为宣扬，离垢顿圆清净慧。
唵。绍知伽。陀吽泮。
加持圣贤降真言一切法空为此座，灯王常借净明来。殷勤奉献诵真言，哀悯愿升安圣众。
唵。嚩啰那。钵头迷。虎吽。
加持楞严字母伽陀稽首光明大佛顶，如来万行首楞严。光中化佛演微言，诵念普令祛夙业。
摩诃佛陀。乌瑟尼沙。哆陀阿伽度。鞠醯耶。醯都般帝般帝。毗勃陀。地瑟吒。阿啰陀。萨婆菩提萨埵。遮利舍那。娑诃娑啰。如来万行首楞严。摩诃修哆啰。
加持发菩提心真言莲花出水知无染，方表菩提妙觉心。道场密咒不思议，普使任持得成就。
唵。摩诃昧。捺啰野。萨颇啰。
加持广大心真言一月丽天涵众水，无边刹海总该罗。不拘内外及中间，一念顿熏周沙界。
唵。摩诃迦啰拏耶。萨颇啰。
加持大愿心真言大愿任持于法界，尘尘刹刹悉庄严。以此供养诸如来，悉使有情沾法水。
唵。摩诃秫陀。钵啰目那。萨颇啰。
加持大悲心真言菩萨由此登胜地，众生假此出樊笼。我今发愿大悲心，以此法财施一切。
唵。摩诃护闭。娑萨颇啰。
加持生难遭想真言重兴四种难遭想，六道轮回业已空。来依慧日既逢时，大善薰修皆出离。
唵。钵头迷。瑟尼沙。弥摩利耶。娑婆诃。
唵。嚩啰味啰耶。娑婆诃。
加持阎罗王真言地藏愿力难穷测，亲说微言召鬼神。遍周法界愿同来，共礼慈尊成正觉。
唵。萨嚩焰摩啰。阇弟毗耶。娑婆诃。
唵。㫊暮迦。伽履娑野。
加持破地狱真言地藏菩萨功德力，怜悯普度诸有情。众生度尽证菩提，地狱未空不成佛。
曩谟。喝啰怛那。多啰夜耶。
唵。佉罗佉罗。俱住俱住。摩啰摩啰。醯罗吽。贺诃苏怛拏。沫回。莎婆诃。
加持灭恶趣真言六道众生缘业重，生生劫劫逐轮回。若非大士运悲心，何时得拔轮回苦？
唵。阿目迦。吠噜左曩。摩诃懵捺啰。摩尼钵那。摩佐啰。钵啰嚩啰。哆耶吽。
加持发正觉真言韦提广运波罗蜜，如来劝发正觉心。我今依诵妙真言，普使有情皆解脱。
唵。止哆钵啰底。味能迦噜弥。
加持教法流通咒真言如来垂念加持护，等视众生起大悲。今崇法会作津梁，教法流通凭此咒。
唵。萨婆陀胜。胜怛陵。胜怛陵。颙达陵。颙达陵。跛陀波野。跛陀波野。萨波阿钵野。萨波阿钵野。婆吠婆吠。娑婆诃。
加持坚固心真言一切众生心净水，菩提影现在其中。从教顶上铁轮旋，坚固此心常不退。
唵。菩提止哆。母怛跋那耶弥。
加持解脱真言无遮法施功勋着，兴而复废废而兴。英公特为广修崇，此会流传无壅滞。
唵。萨婆者。刍陀罗。伽罗耶。娑婆诃。
加持诸佛出定真言诸佛那知常在定，随机应感妙难思。愿此铃音遍十方，如谷应声来集会。
唵。嚩啰地吒吽。
加持诸佛集会真言紫金严相周沙界，白玉明毫照十方。我今瞻仰诵真言，愿赐慈悲临法会。
唵。迦摩啰耶。娑婆诃。
加持圣贤降真言菩萨遍观于六道，莫非皆是宿亲缘。普伸召请赴香坛，愿仗密言垂加护。
南无。三满多。没驮喃。娑婆怛他誐哆。地瑟吒那。地瑟吒帝。阿者丽。微么哩。萨摩啰奶。钵啰吃哩底。钵履输睇。娑婆诃。
加持献花宝座真言众等庄严为法座，珍珠间错作花台。诚心奉献光明幢，准教加持伸供养。
唵。迦摩啰耶。娑婆诃。
加持净金轮座真言金轮宝座庄严备，坐已降魔转法轮。总持咒力为敷扬，离垢顿除清净慧。
唵。绍知伽陀。吽泮。
加持圣贤座真言一切法空为此座，灯王常借净明来。殷勤奉献诵密言，哀悯愿升安圣众。
唵。嚩啰那。钵头谜。虎吽。
加持三宝字母真言三身四智俱平等，五教三乘悉混融。方袍圆顶火中莲，列派分余无已矣。
南无。啰曩。怛啰夜耶。
唵。萨哩嚩。没驮冒地。萨怛嚩那。
加持解冤结真言贪爱无明心迷妄，恣纵瞋痴起恶因。千生万劫运相逢，佛赦真言解冤结。
唵。三陀啰。伽陀。娑婆诃。
加持解百生仇仇咒我佛曾宣微妙法，能解冤结与仇仇。更宣密语作加持，愿舍仇仇生欢悦。
唵。诺贺诺贺。萨嚩讷瑟吒。钵啰讷瑟吒。怛啰喃耶。娑婆诃。
加持召罪障真言五无间狱三恶道，修罗饿鬼及傍生。若闻佛语妙伽陀，一切罪障皆消灭。
唵。娑嚩婆嚩。迦哩洒拏。尼秫陀喃。三摩耶。跋日啰。吽惹。
加持忏罪真言佛垂方便加持力，演说伽陀忏罪愆。千生悔过愿哀怜，所仗密言获清净。
南无。喝啰怛那。哆啰夜耶。南谟无阿利耶。皤卢枳羝。烁皤啰耶。菩提萨埵婆耶。摩诃萨埵婆耶。摩诃迦卢尼伽耶。哆癙他。睹鲁睹鲁。阿西摩西。摩西摩诃。么哩尼。枳波社摩哩尼。社鼙社鼙。那摩那摩。娑婆诃。
加持摧罪障真言迷因谬果多邪见，虑堕三途受苦辛。我今敷演妙伽陀，所有罪山俱破碎。
唵。跋折啰。播抳微。萨普吒耶。娑婆诃。阿跋耶。曼驮那。钵啰目吃叉耶。娑嚩婆嚩。誐地毗药。萨嚩娑埵喃。莎嚩怛他誐哆。跋折啰。三摩野吽。怛啰吒。
加持破地狱真言功德威能真言力，碎尽刀山及铁围。八寒八热焰咸停，众罪尘劳皆解脱。
唵。迦罗帝耶。娑婆诃。
地藏大菩萨，慈悲化有情。执锡掌明珠，为救三途苦。众生不能觉，忙忙六道中。菩萨演真言，地狱皆消灭。
唵。阿瑟吒。设帝喃。三藐三没驮。俱胝喃。怛侄他。唵。拟野曩。嚩婆枲。地哩地哩。吽。
加持胜幡引路真言四心满足金刚定，六度庄严万劫因。胜幡引导往西方，亲礼弥陀真教主。
南无。奢伽补陀耶。怛他誐多耶。阿罗诃帝。三藐三菩陀耶。怛侄他。唵。铭。铭。钵啰奢铭。钵啰奢摩铭耶。娑婆诃。
加持求见佛真言散花坛上诸天会，无量庄严想道场。如今世界生莲花，烧无价香如意宝。
唵。噜计湿嚩啰。迦摩啰。目迦佉摩啰。路者那迦摩啰那。迦摩啰。贺娑多。迦摩啰。梵么尼。迦摩啰。迦摩啰。三婆嚩娑。迦摩啰。么啰么啰。叉啰曩。南谟窣睹帝。怛侄他。伊利多利。娑婆诃。
加持愿成就真言教主国中求道日，多为作法苾刍僧。位登正觉利含生，印咒结成扶昔愿。
曩谟。阿弥哆婆耶。怛他伽哆耶。阿啰诃帝。三藐三菩陀耶。多侄他。唵。阿弥哩婆栖。阿波娑婆耶。娑婆诃。
加持往生净土真言我等导师悲愿重，誓度众生即往生。我今称赞妙伽陀，望赐慈悲垂覆护。
曩谟。阿弥哆婆耶。怛他誐哆耶。哆地夜陀。阿弥唎。都婆鞞。阿弥唎哆。悉怛婆毗。阿弥唎多。毗迦蓝帝。阿弥利哆。毗迦蓝哆。迦弥腻。迦迦那。吃哩耶。迦哩婆啰皤。波伽哩。焰迦哩。娑诃。
香供养真言曾祝万年天子寿，焚成五分法身香。旃檀林里占都名，兰麝丛中俱上品。
唵。萨嚩怛他誐哆。度波。布穰密伽。娑暮达啰。窣颇啰拏。三摩耶吽。
花供养真言七宝池中呈国色，一枝月里占天香。世尊拈起示诸人，达摩传来开五叶。
唵。萨嚩怛他誐哆。补涩波。布穰密伽。娑暮达啰。窣颇啰三摩耶吽。
灯供养真言一点八风吹不灭，寸心万劫镇长明。西天佛子尽相传，大地众生消黑暗。
唵。萨嚩怛他揭哆。你波。布穰密伽。三暮达啰。窣颇啰拏。三摩耶吽。
涂供养真言雨过千江波皱玉，风摇四渎浪翻花。洒为甘露润群生，沛作恩波沾法界。
唵。萨嚩怛他揭哆。献陀。布穰密伽。娑暮达啰。窣颇啰拏。三摩耶吽。
果供养真言福地栽来今日熟，心花结处自然成。就中常占御园春，直下共圆菩提果。
唵。萨嚩怛他揭哆。颇啰。布穰密伽。娑暮达啰。窣颇啰拏。三摩耶吽。
普供养真言香花灯涂珍果等，供养海会诸圣贤。惟希纳受鉴丹衷，清我檀那广大愿。我以功德力，如来加持力，及以法界力，普供养而住。
唵。誐誐曩。三婆嚩。日啰斛。
唵。底瑟吒。摩尼。跋啰钵头摩。
奉送圣贤咒法身无碍周沙界，为表凡情有送迎。密言金铎举扬时，无去无来还本土。
唵。讫哩都。嚩萨哩。嚩萨怛嚩罗他悉地耶。怛嚩野他拏。誐誐蹉特嚩没驮。尾沙焰布曩。啰誐摩野左。娑婆诃。
唵。商迦羯唎。摩诃三昧耶。槃陀槃陀。文阇文阇。娑婆诃。
唵。㫊暮伽。三布罹难。布啰难。跛啰縒啰蘖扯塞嚩。皤嚩喃。㫊弥㗚哆。布吽。
录文完。