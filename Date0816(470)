潭州興化禪院慈明禪師，諱楚圓，姓李氏，全州人也。童稚神悟，迥與眾殊。依隱靜寺出家受具，攝衣游方，徧參知識。最後訪汾陽昭禪師，昭預謂首座曰：非久當有異僧至，傳持吾道。
一日，遂率首座游山，座曰：何往？
昭曰：接侍者去。
座曰：老和尚顛倒作什麼？
昭曰：但去游山。遂步林間，果逢師至，乃曰：此真吾侍者矣！
即與同歸，令造丈室，一言玄契，洞徹心源。執持巾瓶，經于一紀。後欲辭行，昭乃謂曰：子之法器，吾已久知。吾在首山先師處親證三昧王，研窮的要，今付於汝，汝善護持，宜往南方，大興吾道。
師受囑已，徑造江西筠州洞山寶禪師法席，終日壁坐，寶即異之，下而問曰：達磨九年面壁，意旨如何？
師云：空腹高心。
翌日，寶陞座，推為導首。師出世四十年，五坐道場，都尉李侯遵勖奏賜章服、師號。
開堂日，上首白槌罷，師云：會麼？昔曼殊大士於靈山會上，十萬眾前，將末後一槌以為第一義句，今日上首倒行此令，且道與昔是同是別？若乃斷得，不用揚眉；其或未明，有疑請問。
問：郡侯勤重請，法駕渡湘江，擲鉢峰前事，請師為舉揚。
師云：風不來，樹不動。
僧曰：忽遇作家，秪與麼還當不當？師便喝。
僧曰：氣急殺人。
師云：三十年後來，與儞二十棒。
問：如何是難思之法？
師云：山僧今日敗闕。
僧曰：與麼則昔日五千增上慢，今朝大眾息疑情。
師云：被此一問，直得冰消瓦解。
僧曰：學人罪過。
師云：知過必改。
問：如何是奪人不奪境？
師云：神會曾磨普寂碑。
僧曰：如何是奪境不奪人？
師云：須信壺中別有天。
僧曰：如何是人境兩俱奪？
師云：寰中天子，塞外將軍。
僧曰：如何是人境俱不奪？
師云：明月清風任去來。
問：如何是佛？
師云：面如滿月目如蓮，天上人間咸恭敬。
問：古人面壁，意旨如何？
師云：有年無德。
問：師登四處花王座，只履西歸事若何？
師云：虛空無障礙，南北任昇騰。
僧曰：謝和尚答話。
師云：閑者閑兮忙者忙。
問：三門不閉即不問，枯木堂前事若何？
師云：也好消息。
僧曰：一人有慶，兆民賴之。
師云：千古有知音。僧禮拜，師便喝。
問：如何是和尚家風？
師云：有錫降龍虎。
僧曰：忽遇上上人來又如何？
師云：無心伏鬼神。
問：海上云游時如何？
師云：苦。
師云：五峰岌岌岌。五湖參禪人，可問虛空討。死脫夏天衫，生披冬月襖。分明無事人，特地生煩惱。唱
子細，匙筯短長無一截。有時應供與誰論？嗟嘆文殊與彌勒。久立圣眾，珍重！
上堂云：太陽昇，南北走；夜月圓，天未曉。鼻孔里藏身一句即不問，儞諸人腳跟下一句作麼生道？還有道得底麼？良久，云：相識滿天下，知心有幾人？喝一喝。
師室中插劍一口，以草鞋一對、水一盆，置在劍邊，每見入室，即云：看看！有至劍邊擬議者，師云：嶮！喪身失命了也。便喝出。
端的，始覺從前滿面灰。珍重！
上堂云：云收霧卷，江山皎日，擬話多途，又拈不出。打禪床，下座。
上堂云：十地心驚，二乘罔測，衲僧門下，銅頭鐵額。擊禪床，下座。
上堂云：大洋海底排班位，從頭第二鬢毛斑，為甚不到第一鬢毛斑？要會麼？金蘂銀絲成玉露，高僧不坐鳳凰臺。擊禪床，下座。
上堂云：德山入門便棒，臨濟入門便喝，翠巖即不然，三門前好與三十棒。何謂如此？棒喝齊施已早賒，古今皆贊絕周遮。二途不涉憑何說？南海波斯進象牙。擊禪床云：珍重！
滁州瑯瑘山開化廣照禪師，諱惠覺，西洛人也。父為衡陽太守，因疾傾喪，師扶襯歸洛，過澧陽藥山古剎，宛若夙居，緣此出家。游方參問，得法汾陽，應緣滁水，與雪竇明覺同時唱道，四方皆謂二甘露門也，迨今淮南遺化如在。
問：如何是佛？
師云：銅頭鐵額。
僧曰：意旨如何？
師云：鳥觜魚腮。
問：阿難結集即不問，迦葉微笑事如何？
師云：克時克節。
僧曰：自從靈鷲分燈後，直至支那耀古今。
師云：點朱點漆。
問：如何是賓中賓？
師云：手攜書劍謁明君。
僧曰：如何是賓中主？
師云：卷起珠簾無可睹。
僧曰：如何是主中賓？
師云：三更過孟津。
僧曰：如何是主中主？
師云：獨坐鎮寰宇。
問：蓮華未出水時如何？
師云：貓鼠戴紙帽。
僧曰：出水後如何？
師云：狗子著鞾問：如何是無縫塔？
師云：永鎮紅霞。
僧曰：如何是塔中人？
師云：常伴白云眠。
問：一塵才起，大地全收時如何？
師云：李廣射落云中鴈。
僧曰：龍吟霧起，虎嘯風生。
師云：驚得胡兒走似煙。
問：拈槌舉拂即不問，瞬目揚眉事若何？
師云：趙州曾見南泉來。
僧曰：學人未曉。
師云：今冬多雨雪，貧家爭奈何？
問：如何是沙門行？
師云：左手畫方，右手畫圓。
僧曰：天臺石橋窄，南岳坐具寬。
師云：背上負七星，口念真言。
上堂云：欲知常住身，當觀爛壞體；欲知常住性，當觀拄杖子。拄杖子吞卻須彌，須彌吞卻拄杖子，衲僧到遮若也擬議，劍梁落膊輸降欵，鐵作胸溷頭籌子，汝等諸人來到遮作麼？良久，云：欲得不招無間業，莫謗如來正法輪。
舒州法華禪院齊舉禪師。問：師唱誰家曲？宗風嗣阿誰？
師云：藏頭白，海頭黑。
僧曰：汾陽嫡子。
師云：莫亂針錐。
問：如何是佛？
師云：蘆芽穿膝。
問：如何是祖師西來意？
師云：唇紅齒白。
問：如何是奪人不奪境？
師云：白菊作。所以道：肥邊易得，瘦肚難求，私行而往往失黏，心麤而時時投撞。休夸國手，謾說神仙，贏局輸籌即不問，且道黑白未分時，一著落在甚處？良久，拈拄杖云：從前十九路，迷悟幾多人？
上堂，大眾才集，師云：不鼓自鳴，好與三十棒。
上堂云：我有一句子，待無舌人問，我即道。下座。
上堂云：闍梨知有處，老僧道不得；老僧知有處，闍梨道不得。良久，云：道不得處，切須道取。臘月三十日，憑儞鴈南飛。珍重！
上堂云：未徹底人，參句不如參意；大徹底人，得意不如得句。以拄杖一卓，下座。
汝州寶應禪院法昭演教禪師。問：如何是人法本來齊？
師云：白牛耕大地，觸目是全真。
問：如何是趙州東院西？
師云：超然無間斷，密印付長空。
問：佛未出世時如何？
師云：虛空無筋骨。
僧曰：佛出世後如何？
師云：大地起紅塵。
問：如何是大自在正眼？
師云：大洋海內獨橫身。
僧曰：恁麼則知難而退。
師云：禍福無門人自召。
問：如何是佛法大意？
師云：燈和夜月連天照。
僧曰：意旨如何？
師云：火飛岳面紅塵起。
問：如何是祖師西來意？
師云：少林巖畔千峰秀。
僧曰：如何委悉？
師云：汝海東流耀古今。
問：如何是法王法？
師云：長三尺。
僧曰：用者如何？
師云：鬧市看青天。
問：如何是本來心？
師云：頭大尾小。
僧曰：如何得見？
師云：地深三尺余。
問：如何是隨色摩尼珠？
師云：逢場作戲。
僧曰：作家相見時如何？
師云：換手槌胸。
問：如何是古佛心？
師云：殺人放火。
問：本自湛然時如何？
師云：吃棒。
僧曰：未審過在甚處？
師云：再犯不容。
問：如何是和尚妙用底心？
師云：踏地槌胸。
僧曰：不會，請師別道。
師云：大眾齊合掌，一時念彌陀。
問：達磨面壁九年，意旨如何？
師云：大地白如銀。
僧曰：恁麼則觸處罷真空。
師云：汝海任東流。
問：師子吼時全意氣，文殊仗劍意如何？
師云：三春花爛熳，萬古看巖崖。
僧曰：塵劫永罷。
師云：巧說千般計，一失更難回。
問：文殊贊善財即不問，維摩默然事如何？師槌胸三下。
僧曰：向上事如何？
師云：休鬼語。
問：擬伸一問，即為影草時如何？
師云：截舌三分。
僧曰：意旨如何？
師云：莫遣異人聞。
問：一言合道時如何？
師云：七顛八倒。
僧曰：學人禮拜。
師云：教休不肯休，直待雨霖頭。
上堂云：湛寂之機，超然物外；達本無生，含融萬有。靈山會上，事已周遮，寶應今朝，為蛇畫足。禪德！儞若信得徹去，便超凡越圣，與祖佛同途；儞若覓言覓句，覓佛覓祖，展轉勿交涉。賺儞，珍重！
上堂云：寒松千尺，瑞鶴難棲；月冷潭澄，游魚不現。若到寶應門下，直須具眼，定動之間，喪卻身命。見個甚麼？參。
上堂云：十二時中許儞一時絕學，即是學佛法。不見阿難多聞第一，卻被迦葉擯出，不得結集？方知聰明博學，記持憶想，向外馳求，與靈覺心轉勿交涉，五蘊殼中透脫不過。順情生喜，違情生怒，蓋覆深厚，自纏自縛，無有解脫，流浪生死，六根為患，眾苦所逼，無自由分，而被妄心於中主宰。大丈夫兒，早構取好。喝一喝，云：參！
上堂，良久，云：無事不要生事，冬寒夏熱。參。
上堂云：若論此事，從古至今未曾有人舉唱得。若有舉唱得，盡大地人失卻性命，如無孔鐵鎚相似，一時亡鋒結舌去，猶較些子。會麼？我若假立個賓主，動遮兩片皮，舉指頭，拈拂子，顛倒順儞，便教儞有個問處，遇明眼人前，拈掇不出。見佗魯祖和尚，才見僧來便面壁，被長慶道：恁麼接人，驢年也接個不得。我如今看魯祖，秪是個不識羞漢。諸人行腳，合自肯重取好。
唐州大乘山慧果禪師。問：如何是道？
師云：寬處寬，窄處窄。
僧曰：如何是道中人？
師云：苦處苦，樂處樂。
僧曰：道與道中人相去多少？
師云：十萬八千。
問：如何是祖師西來意？
師云：天晴日出。
僧曰：意旨如何？
師云：雨下云生。
唐州大乘山德遵禪師，問慈照：古人索火，意旨如何？
照云：任佗滅。
師云：滅後如何？
照云：初三十一。
師云：正好時節。
照云：見什麼道理？
師云：今日好困。因而有頌：
索火之機實快哉！藏鋒妙用少人猜。
要會我師親的旨，紅爐火盡不添柴。
問：如何是佛？
師云：及時供養。
僧曰：如何是祖師西來意？
師云：鼻大口方。
師云：上來又不問，下去又不疑，不知是不是，是即也大奇。良久，云：參。
湖州景清禪院居素明照禪師。問：即此見聞非見聞，為什麼法身有三種病、二種光？
師云：填凹就缺。
問：如何是觀音入理之門？
師云：鴉鳴鵲噪。
問：見聞覺知曾受用，為什麼無眼瘂人卻不肯？
師云：堪笑胡僧暗點頭。
潤州金山達觀禪師，諱曇穎，錢唐人也，姓丘氏。於龍興寺投師出家受具，通貫竺書，博涉儒典。復參知識，體究真乘。後依慈照禪師法席，密契宗旨。三十余年，五遷大剎，道譽益崇，緇素忻仰。亟
蛇手，與汝斫卻系驢橛，駐意擬思量。喝云：捏！捏！參！
上堂云：山僧平生意好相撲，秪是無人搭對，今日且共首座搭對。卷起袈裟下座，索首座相撲。
首座才出，師云：平地上吃交。便歸方丈。
上堂云：三世諸佛是奴婢，一大藏教是涕唾。良久，云：且道三世諸佛是誰奴婢？乃將拂子畫一畫，云：三世諸佛過遮邊，且道一大藏教是誰涕唾？師乃自唾一唾。
上堂云：秤槌井底忽然浮，老鼠多年變作牛，惠空見了拍手笑，三腳猢猻差異猴。
上堂云：五千教典，諸佛常談，八萬塵勞，眾生妙用，猶未是金剛眼睛在。如何是金剛眼睛？良久，云：瞎。
上堂，大眾集定，有僧才出禮拜，師云：欲識佛性義，當觀時節因緣。
僧便問：如何是時節因緣？師便下座。緣。
杭州龍華寺齊岳寶覺禪師。問：師唱誰家曲？宗風嗣阿誰？
師云：鳳凰當丙案，漢水向東流。
僧曰：谷隱嫡子，臨濟兒孫。
師云：白云橫谷口，樵子問蹤由。
問：如何是佛？
師云：鼻修額廣。
僧曰：意旨如何？
師云：柳目楊眉。
蘇州洞庭山慧月禪師。問：如何是翠峰境？
師云：山高月先照，湖近水浮光。
僧曰：如何是境中人？
師云：凭欄看遠棹，策杖指前峰。
問：俱胝一指意如何？
師云：月落三更穿市過。
明州杖錫修巳禪師。問：如何是無縫塔？
師云：四楞著地。
僧曰：如何是塔中人？
師云：高枕無憂。
問：如何是祖師西來意？
師云：舶船過海，赤腳回鄉。
洪州雙林寺巳禪師。問：師唱誰家曲？宗風嗣阿誰？
師云：鳳凰林下好商量。
僧曰：恁麼則汝水東流，臨濟宗派。
師云：咫尺隔天涯。
問：如何是祖師西來意？
師云：青松相對起悲風。
問：如何是佛法大意？
師云：人平不語，水平不流。
問：如何是雙林境？
師云：紅霞生碧嶠，綠竹引清風。
僧曰：如何是境中人？
師云：前三三，後三三。
問：單刀直入時如何？
師云：據令而行。僧應諾，師便打。
襄州谷隱山可琮禪師。問：師唱誰家曲？宗風嗣阿誰？
師云：山連嵩岳秀，水接漢江流。
問：如何是佛？
師云：積薪放火。
問：如何是祖師西來意？
師云：日出東方，光臨西戶。
撫州疏山古禪師。問：師今登寶座，祖道嗣何人？
師云：獨秀山高，鳳凰嶺峻。
僧曰：恁麼則石門嫡子，臨濟兒孫。
師云：一手不獨拍。
越州云門山顯欽禪師，上堂，良久，云：好個話頭，若到諸方，不得錯舉。便下座。
湖州安吉上方新禪師。問：色心不二，彼我無差，離此二途，師意如何？
師云：廓落無依青嶂外。
僧曰：未曉端的。
師云：白云不到紫霄峰。
僧曰：恁麼則見月休觀指。
師云：作麼生是月？僧擬議，師便喝。
處州仁壽嗣珍禪師。問：知師已得禪中旨，當場一句為誰宣？
師云：土雞瓦犬。
僧曰：如何領會？
師云：門前不與山童掃，任意拙慧力院慧南禪師。問：師唱誰家曲？宗風嗣阿誰？
師云：鐵牛不吃欄邊草，直上須彌頂上眠。
僧曰：恁麼則昔向汝陽親得旨，臨江今日大敷揚。
師云：禮拜了退。
問：如何是佛？
師云：頭大尾小。
僧曰：學人未曉。
師云：眉長三尺二。
僧曰：人人皆頂戴，見者盡攢眉。師長噓一聲，僧拍手一下，便禮拜。
師云：一任聝跳。
汝州廣慧德宣禪師。問：祖祖相傳傳祖印，師今得法嗣何人？
師云：仲氏吹塤。
僧曰：恁麼則廣慧嫡子，首山之孫。
師云：切莫錯商量。
澧州夾山靈泉子英禪師。問：如何是夾山境？
師云：舉世盡聞猿抱子，有誰曾見鳥銜花？
僧曰：如何是境中人？
師云：牧童歌曠野，樵父笑深云。
問：久負沒弦琴，請師彈一曲。
師云：擔版漢。
僧曰：一堂風冷澹，千古意分明。
師云：是什麼曲調？
問：如何是正法眼？
師云：日出扶桑照大千。
上堂云：梅天霖雨任沈暝，困倦難教昧鶴形。不睡眼開心不異，非聞朝暮更惺惺。大眾！睡底自有睡底道理，不睡自有不睡底道理。
忽有人出問：如何是不睡底眼？
良久，云：日月不行忉利天。下座。
隨州善光山蘭禪師。問：玄機歷掌人皆向，今日當筵愿指南。
師云：海門橫鐵柱。
僧曰：恁麼則神鋒不露頂。
師云：陸地釣魚舟。
僧曰：且禮三拜。師便打。
師云：一見一切見，處處皆成現。龍門透過時，口無釣線。參。
天臺妙智寺光云禪師。問：如何是祖師西來意？
師云：東籬黃菊。
僧曰：意旨如何？
師云：九月重陽。
上堂，拈拄杖云：看看！祖師來也，汝等諸人於此薦取。若薦得，便請丹霄獨步；若薦不得，不免少林冷坐。卓一下。
潭州龍興禹禪師。問：郡僚僉請師登座，為人一句望宣揚。
師云：海晏河清。
僧曰：玄關已剖人皆聳，物外高奇鳥道分。
師云：四海歌謠賀太平。
上堂云：大道不遠，至理非遙，動靜卷舒，無非佛事。恁麼說話，笑殺傍觀，且道如何得相應去？良久，云：千言萬語無人會，又逐流鶯過短墻。咄！
江陵開圣院寶情山主。問：如何是開圣境？
師云：三烏引路。
僧曰：如何是境中人？
師云：二虎巡山。