法瑤曰：從見月不現至譬如日出，眾霧悉除，答云何如日月大白問也。上、，明法身體相；，結經名也。經之大體，以涅盤為極致，下竟解脫，皆明大涅盤義耳。從四種人竟四倒，明弘經人，即是、緣因也。從二十五有，有我不耶竟共圣行鳥，喻明佛性，即是、正因也。一周大明因果義訖，今復明、應感無方之能也。
僧宗白：上，遍就六行，以明圓理；今，遍明法身真應之德也。
寶亮曰：猶答第十二問未竟，更偏明常、樂、我三德也。
佛復告迦葉：譬如有人至為化眾生，示有生滅。
僧亮曰：月譬有六事，此第一，明雖生不生，成前品未應物之跡，廣常義也。問曰在前，而先答月者，以月事廣故也。
法瑤曰：明一應之跡始終也。
僧宗曰：此譬中有五重：第一、舉今一化始末；第二、明非但於此，乃遍十方也；第三、寄月食，辨示有出身血事，而實不可傷也；第四、顯壽之修短，隨感而應也；第五、明如來是眾圣之王，能為物益也。須彌障故不見者，有四天下，而須彌處中，日月運行，周回旋轉也。
善男子！如此滿月，余方見滿至是故名為常住不變。
僧亮曰：第二事，廣上生滅義也。從初至十五日，廣生義。自下廣滅義也。
復次，善男子！譬如滿月至如來常住，無有變異。
僧亮曰：第三事，普應六道，隨感而現，亦是廣生中事也。在在處處者，既大小之器不同，月形亦異，譬六道既殊，跡亦不一也。百由旬者，向舉水器，明隨處而現，此明去來隨人也。
僧宗曰：猶是第二事。
復次，善男子！如羅睺羅至分別法句，如彼醫子。
僧亮曰：第四事，為制戒故，示有出身血等也。
法瑤曰：明果報必受也。
僧宗曰：第三事也。
寶亮曰：此示制戒，凡有三意：第一、明法身無損，猶如滿月，雖有其事，而無所傷；第二、所以無傷，引二人共斗，本無殺心，雖死無罪；第三、舉醫譬，明有此示現，必有利益也。
復次，善男子！如人見月至是故如來常住無變。
僧亮曰：第五事，顯現涅盤及業報等也。
法瑤曰：前示行惡止善也，此示行善制戒也。
僧宗曰：第四事，月實不蝕，似損月，取譬涅盤。
復次，善男子！譬如明月至故言如來譬如明月。
僧亮曰：第六事，佛之功德，略如彼也。
僧宗曰：第五事也。
法瑤曰：既示行善，制戒止惡，今明樂法眾生，從教無厭也。
復次，善男子！譬如日出至即是諸佛真實法性。
僧亮曰：答日問也。有二譬：初取長短為喻，次以損益為譬也。
復次，善男子！譬如眾星至猶如世人不見晝星。
僧亮曰：答太白星問也。
法瑤曰：譬法身玄妙，寂寞絕於視聽之表，於情為隱，唯見丈六，謂之為極；二乘之謂言無，故二乘不見也。
復次，善男子！譬如陰闇至不為諸垢之所染故。
僧亮曰：總以日月，譬三寶滅也。
法瑤曰：譬佛在世，人謂體盡丈六，是則無有常住法身。今明涅盤之後，故異上耳。
復次，善男子！譬如黑月至如彼日月，無有滅沒。
僧亮曰：答慧星問也。謂佛不并興，若辟支出世，真佛滅度，人生倒見，謂不祥也。
僧宗曰：黑月者，以修羅手障，令不見也。又言水精、白銀為月，以水精邊故，如黑月也。
復次，善男子！譬如日出至一切諸惡無間罪業。
僧亮曰：已證佛常，六行已顯，今說經功德及聞經之益，勸人受持，通答二問：云何未發心，而名為菩薩至猶如閻浮金，無能說其過也。
法瑤曰：前日月、太白、慧星等譬，廣上、品也。今次廣上也。一經耳者，起一聞之功，終藉此慧，眾惡消除，不言一經歷耳，煩惱便盡也。正顯此經功能，滅惡生善，齊法身也。竟良醫譬，皆明經力也。
僧宗曰：經之置品，乃出自後人隨義類而標之耳，謂名應在此初，相承仍舊，輒改為難，付之來哲也。
寶亮曰：若經生歷死，發心之者，名發心菩薩。今言未發心者，就一生之中作論也。此生中未經發心，但見涅盤經，改惡修善，起弘護之心，便名發心菩薩也。將欲廣答此問，故先借日月之光，以譬涅盤經也。
智秀曰：此下有三意：第一、從此訖答二難，廣顯經力也；第二、次因迦葉舉其前問，即是正答所問；第三、後廣釋除闡提之義也。
是大涅盤甚深境界至正法不斷，僧寶不滅。
法瑤曰：此明思慧思惟常住三寶之心。
是故應當多修方便至阿耨多羅三藐三菩提。
法瑤曰：此明修慧也。以勤學故，得近無上道，故言不久。
法瑤曰：此經正明佛是常住，常住猶三慧而成。今以此三，苞一切行盡，故言無量功德之所成也。
法瑤曰：因既無量，果亦無窮，以因果俱無量故，故稱大。
以不盡故，故得稱為至身無邊故，名大涅盤。
法瑤曰：有般若智光故，法身無邊，以此二事，名為大涅盤也。
復次，善男子！如日月光至是故復名大般涅盤。
道生曰：雖未發心，而得為菩提之因，與大權無異。若聞佛性信解，則是菩提心發，乃為因耳。若生誹謗，豈為因耶？
僧亮曰：眾生受道，必由內信。信之微者，無過四重五逆，善根不斷，由如毛發，藉此微善，感涅盤光，成菩提因，得名菩薩。不畏大眾，如彼真金，無過可說也。作菩提緣者，菩薩以發心為因，住前三十心是初發心之因，即日未有此心，而有重惡所障，以經力故，得作菩薩也。
法瑤曰：向明能滅諸惡，此明能生諸善，發菩提心也。
僧宗曰：善根未斷，必有絲發許也。經有緣發之力，能令感悟，深自改悔，上求佛慧，下度眾生，令未發心作菩薩也。入毛孔者，將明此經力能除闇，稱為光也。善以感教，教善相扶，義如入也。所益未深，稱毛孔也。
迦葉菩薩白佛言：世尊至云何能斷一切煩惱。
僧亮曰：夫有三障，則不受道。若聞，皆作菩提因者，則善惡無差也。如來何故說四依義者，若一經耳，以是耳識所得，已為菩提因者，何故昔云依智不依識耶？云何斷一切煩惱者，夫不退菩薩，要伏斷煩惱，若不解義，云何伏結耶？
寶亮曰：兩難各有兩關，便成四也。初關，一往且非今旨也。若三種罪人聞經便為菩提因者，治戒、破戒復有何殊？第二關，即以結難也。謂治戒者，聞經亦為菩薩；破戒者亦爾者，何用四依出世治破戒耶？又如佛言，第二難亦兩關：初關，即引上云：若能歸依一體三寶者，雖有煩惱，如無煩惱。若果一聞此經，便能決信，即令煩惱根虛者，佛中，自說沙佛所發心，聞經尚不解義，云何一聞經耳，便斷煩惱？第二關，即以理徵，結成難也，謂解惑相違也。彼之積德，猶尚未解，而此之經耳，云何除惑耶？
智秀曰：有兩難：第一、云若三種罪人，心不樂向，而以經力強令發心者，何須依四依人耶？第二、若果發心便是得理，即能遣惑者，云何彼云三河沙佛所發心，猶未解義？此彼二說，未可解也。
佛言：善男子！除一闡提至以是義故，名為大事。
僧亮曰：除一闡提者，具三障故也。云何為具？謂不見因果，煩惱障也；說無因果，業障也；世世積惡，今成闡提，報障也。其余眾生聞是經者，謂四重五逆，雖有惡業，聞經生信，必久種功德，非無因也。凡夫下劣不得聞者，謂不應經耳，聞亦不生信也。
迦葉菩薩白佛言：世尊至未發菩提心者得菩提因。
僧亮曰：謂此二人既有業障，應障發心，云何得發耶？
僧宗曰：二難既通，今廣明經力發心之由。
佛告迦葉：若有聞是大涅盤至大乘妙典真佛所說。
僧亮曰：見羅剎像者，以有障故，雖復聞經，不即發心，由經發夢，夢見業果，懼苦發心，經之力也。憶念菩提者，發心有強弱也。強者生人中，弱者生三涂，雖受罪報，菩提之心不絕也。
法瑤曰：誹謗經者，將絕之時，謗對相現，方生怖懼，臨終之時，其心憒亂，謂之夢也。罪對切人，可怖可懼，有過羅剎也。
寶亮曰：大論經教有二時明義也。經言以下下智，斷上上煩惱者，應以昔經治三種罪，而今涅盤之教方云能除此惑，則於理相反，云何為中耶？經言下下智，斷上上惑者，此據真無漏道，斷通為語，今所釋兩經正明伏道也。夫起惑之與生善，本在有漏心中，若心重心輕，善惡俱爾也。昔經明理不圓，解亦微尟，故以輕善伏於輕惑。今經所明，理既周足，信解深勝，故以增上之善，得抑上上之惑。所以知如此者，如戒律中，若犯第二篇，則於二十人中懺方滅；犯第三篇以去，直對手而除；乃至突吉羅罪，責心而遣。若尋此為言，則應輕罪，須多人而滅也。今則不然，故知昔經理淺，生善則劣，止伏輕惑；今經理深，生福增上，能伏重惑。尋此而推，昔經不能令人得道明矣。
復次，善男子！如虛空中至一闡提輩立菩提因。
僧亮曰：手瘡者，闡提以邪見為手，有善則壞，取譬瘡也。
復次，善男子！如馬齒草至密致，猶如金剛，不容外物。
智秀曰：雨降無甄，密致者不受，闡提如是，豈法雨之咎耶？
迦葉菩薩白佛言：世尊至如是所說，有何等義。
僧亮曰：引昔說作惡不悔偈，證闡提不可化也。
僧宗曰：更問昔偈，廣彰其惡。先舉可畏，欲顯後偈無畏義也。
寶亮曰：此下答第十五問，明三種罪人，聞涅盤經改悔修善，能為人天之福田也。本時有惡，畏大眾，今改往修來，則無懼矣。此答中說三偈，初一行，作造惡於眾有畏之偈。
佛言：善男子！不見者，謂至嶮惡道者，謂諸行也。
寶亮曰：佛自廣釋也。
迦葉復言：如佛所說至如王夷坦道。是義何謂。
僧亮曰：引昔作罪能悔之偈，證四重可化也。上說發心，今說除惡也。
僧宗曰：此答云何於大眾得無畏，言依經改悔，廣修諸善，眾惡消滅，如王夷坦道也。
寶亮曰：此第二偈，政明惡時不畏大眾，說其本乃惡，今依經改悔者也。
佛言：善男子！見所作者至何以故？諸佛法爾。
僧亮曰：至無至處者，無至名無始，從無始已來，盡發露也。又無至名涅盤，以發露能至涅盤也。膏油俱盡者，言佛由行，得自然相好，亦與人俱滅耳。若有菩薩以下，不信二人，用發露功德，回向菩提，即名菩薩也。為闡提毀訾，言無因果，然諸菩薩不以彼惡，不舍而不救也。
寶亮曰：從有生死際至涅盤以來，所作惡業，盡皆發露，作此心而悔，則無罪而不滅也。獼猴捉水中月者，為闡提作喻。夫水中之月，月之影也。獼猴譬闡提，月譬涅盤，水譬有漏相善，水中月譬涅盤影也。無水則無月影，緣有佛說有漏之善，善本資向涅盤，氣分相關也。凡夫修相善，故遏重惑，得人天報，無大麤苦。顛倒謂樂，猶如闡提，見生死中五欲之樂，謂為真實也。
作惡不即受，如乳即成酪，猶灰覆火上，愚者輕蹈之。
僧亮曰：作惡方便，及闡提之惡，不即受報；闡提生報，非現報也。如乳即成酪者，乳有現果，明不如此。愚者輕蹈者，愚人見現在，不見未來，以非現報而輕造之。將出闡提之行，先說偈也。
僧宗曰：還釋作惡之人所以造罪，以不見後世故爾。若使前念為惡，後念受報，誰敢為惡？以不見後世故，如灰覆火，愚人所踐，不覺燒也。
寶亮曰：第三偈，明不依經悔者也。
一闡提者，名為無目至流轉生死，無有窮已。
僧亮曰：無目者，謂但見現在，不見未來也。不見羅漢道者，羅漢能斷未生，而此人不見也。
寶亮曰：譬如王使者，乃應出是羅漢似闡提，而但將菩薩來對，明此羅漢堅信大乘，一向撥法華以前經，云非實而是方便，言中乃以闡提也。王使譬菩薩也。善談論者，明菩薩四辨也。奉命他國者，舍法身之地，應生死也。寧喪身命，終不匿王說者，乃可為外道所弊，終不唱佛是無常也。譬如蓮華者，喻行人也。既協信作罪，若見涅盤日者，其信心必增明也。
復次，善男子！如優鉢羅華至何以故？非法器故。
僧亮曰：答問云何處濁世，不污如蓮華，與二人為譬，雖有重罪，不障發心，不為罪行污也。
法瑤曰：明菩薩能於眾無畏，必忘身命，宣弘常住，而惡之世，邪見誹謗其說，而執解不從，不改其操煩惱污其內心也。故處煩惱，不能染也。四種蓮華生淤泥中，不為彼淤泥所污，答處世不污也。次下句，雖有煩惱，終不為所污，以知如來性相力故至譬良醫，答煩惱不染也。