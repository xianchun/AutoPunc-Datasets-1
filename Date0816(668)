蒙古氏族，凡阿蘭豁阿夢與神遇生三子，之後爲尼而倫派，曰：哈特斤氏、薩而助特氏、泰亦兀赤氏、哀而狄干氏、西族特氏、起訥氏、奴牙特氏、兀魯特氏、忙兀特氏、巴鄰氏、蘇哈奴特氏、貝魯剌思氏、黑特而斤氏、札只剌忒氏、布達特氏、都黑拉特氏、貝亦速特氏、蘇嘎特氏、烏而訥兀特氏、亨力希牙特氏。其餘爲都而魯斤派，亦稱塔亦斤派，曰：都而斤氏、烏梁黑特氏、鴻火拉特氏、亦乞列思氏、呼中氏、速而徙思氏、伊而都而斤氏、巴牙烏特氏、斤特吉氏。皆爲黑塔塔兒。非蒙古人而歸於蒙古者，曰：札剌兒氏、蘇畏亦忒氏、塔塔兒氏、蔑兒乞氏、郭而路烏忒氏、衛拉特氏、貝格林氏、布而古忒氏、忽里氏、土斡剌斯氏、禿馬特氏、布而嘎勤氏、格而謨勤氏、忽而罕氏、賽哈亦忒氏，皆爲白塔塔兒。曰烏拉速特氏、帖楞格特氏，客斯的迷氏，林木中烏梁黑氏，皆爲野塔塔兒。蓋拉施特所述蒙古支派如此，今列而序之，參以秘史證其差別，爲蒙古氏族表。至色目氏族則以見於史傳者爲據，陶宗儀所稱蒙古七十二種，色目三十一種，舛訛重複，不爲典要，故弗取焉。
哈特斤氏，亦作合塔斤氏，阿蘭豁阿子哈哈時斤之後，以名爲氏。
薩而助特氏，阿蘭豁阿子布撒布勒而赤之後，亦稱珊竹氏，亦稱散朮台氏，又作散竹台氏，此族與太祖不睦，多被殺。
泰亦兀赤氏，海都次子剌剌孩領忽之後，蒙古人相傳布等折兒之孫塔勤爲泰亦兀祖，拉施特謂蒙古金字族譜泰亦兀赤，扯而黑林昆，之後譜內有塔勤保護海都免於札剌兒之難，故譌爲塔勤，之後云扯而黑林昆長子，獲里哈而圖古起乃次子，合必海汗之後俱爲泰亦兀赤氏。
哀而狄忒氏，海都幼子昭春之後。
西族忒氏，亦作昭春之後。
只訥斯氏，扯而黑林昆娶其兄拜星忽兒之妻，生二子，長根都起乃，次烏勒克斤起乃，其後爲只訥斯氏，只訥譯言狼也，亦作稱乃古茲氏。
兀魯特氏，納臣拔都兒生二子，長兀魯兀台，次忙兀台，各以其名爲氏，兀魯兀台之孫曰朮赤台。
孛罕兀羅帶氏，卽兀魯特之異譯。
忙兀台氏，忙兀台之後。
巴鄰氏，孛端察兒少子曰巴阿里歹，其子曰赤都忽勒孛闊娶婦多，生子亦多，後爲蔑年八鄰氏，蒙古謂多爲蔑捏，急讀爲蔑年。
蒙黑兒士而干，亦巴鄰氏。
蘇哈奴特氏，與巴鄰氏同祖，兄弟三人，幼者奸一婢而生子，婢畏其妻知，裹以貂裘藏馬糞中，其父過而見之，知爲己子，與其妻育之，故此子雖爲巴鄰部人，而別稱之曰蘇哈奴特，蒙古擊馬糞之棒曰蘇哈，因以爲名，後以名爲氏。
那牙勒氏，上默乃汗長子察合蘇之後，察合蘇長子布侖，布侖長子朮赤冶，朮赤冶長子麥兒吉歹，麥兒吉歹長子烏喀必姬，與成吉思汗之子同遊。
貝魯拉思氏，土默乃汗第二子哈出里，亦作合赤兀，又作合產，生子軀幹壯偉，飲啖過人，名曰愛兒敦笠巴魯剌，其後以名爲氏，愛兒敦笠巴魯剌長子曰脫丹，脫丹長子曰朮徹野，朮徹野長子曰攸洛堪哈力赤，與太祖諸子同游忽必來，亦貝魯剌思氏。
札只剌忒氏，孛端察兒虜懷孕婦人阿當罕，生子曰札只剌歹，其後以名爲氏，札木合其部長也。
黑得而斤氏，土默乃汗第四子合赤溫，又作葛赤渾，生子曰阿答兒蔑兒干，其人好爲間諜，故名爲阿答兒斤，遂以爲氏，阿答兒長子那伏袞，那伏袞長子呼古，呼古長子布拉柱與太祖諸子同游。
布達特氏，土默乃汗第五子博歹阿庫而根以爭飲啖無禮，故以博歹阿名之，遂爲氏，其長子塔力古台，塔力古台長子火力台，火力台長子乞兒吉歹與太祖諸子同游。
都黑拉特氏，納臣拔都兒娶一妻，生子曰失主兀歹，曰朵豁剌歹，因以名爲氏，或曰土默乃汗八子布等哲兒之後。
貝速特氏，孛端察兒五世孫察剌孩領忽有子曰別速台，因以名爲氏，或曰土默乃汗九子勤達貝之後爲別速氏。
貝住，亦貝速特氏。
戴喀，亦貝速特氏。
抄兒，亦別速台氏，徙汴梁路陽武縣。
拓拔氏，疑卽禿別之轉借，古名譯之。
烏而訥兀特氏，分三派，一昏乃克喝壇氏，一阿而拉而特氏，一烏而惱烏格楞郭特氏。
昏乃克喝壇氏，抄眞斡兒帖該之子都兒魯亦圖行道甚速，鼻孔出聲，因稱晃火壇，後以爲氏。
阿而拉特氏，抄眞斡兒帖該之子，以名爲氏。
烏而惱烏格楞郭特氏，亦抄眞幹兒帖該之子，以名爲氏。
怯怯里斡耳那氏，亦斡羅納之異譯。
雪你台氏，抄眞斡兒帖該之子，以名爲氏。
格泥格思氏，亦抄眞斡兒帖該之子，以名爲氏。
召烈台氏，孛端察兒又娶一妻，生子曰合必赤納，其從嫁之婢生子曰沼兀列，子孫因以爲氏。
都而班氏，都蛙鎖豁兒之後，爲塔立斤派，阿蘭豁阿與朵奔蔑兒干所生二子，長劉勒古納台，次不古訥台，亦塔立斤派，其後人無考。
禿里不帶氏，又朵里列歹之異譯。
卜領勒多禮伯台氏，多禮伯卽朵爾邊之異譯，卜領譯言城，謂有城之地，多禮伯氏也，其先脫羅合別吉爲部落盟長，其弟火你赤事太祖爲副統軍，貴裕其後也。
烏梁黑特氏，塔立斤派，蒙占俗聞雷聲，則匿於戶內不敢出，獨烏梁黑特人聞雷則大呼，欲與雷聲相敵，太祖時有名將者勒蔑速不台。
速不台兀良合氏，其先捏里弼與敦必乃汗有舊，生子曰孛忽都，孛忽都之孫曰哲里麻，生子曰合赤溫，速不台之祖也。
鴻火拉特氏，塔立斤派，其嫡祖曰楚而魯忽蔑兒干，弟哈拜失米生二子，長爲盎乞列斯及兀而忽奴特之祖，次楚斯布陶爲阿拉奴特及鴻格里思約特之祖，長兄與弟不和，欲射之，哈拜米失畏而伏馬腹下，兄憐之，射其耳環，故有蔑兒干之稱，其部居長城之北，近哈剌溫山孛蘭奚，亦瓮吉剌氏，居應昌，以后族備太祖宿衛。
鴻火特拉氏，又分五派，一盎姬拉司氏，一兀而忽奴特氏，一哈拉諾特氏，一呼魯拉斯氏，一伊而只斤氏，土斯布陶長子，爲哈拉諾特氏，呼魯拉斯、伊而只斤二氏亦土斯布陶之後，伊而只斤爲驢名，其始祖海巴婆塔黑娶契丹女，騎驢而至，生子以此爲名，其後人在西域多顯者。
兀而忽奴特氏，太祖母宣懿太后之族。