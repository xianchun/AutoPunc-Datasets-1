為霖錄曰：禪師落發後，壽昌逢遷化，依法兄博山，三年而受具。塔志中言，及昌遷化，依止同門博山無異禪師，三載受具。已而辭歸閩住山，舟過劍津，聞僧唱法華經曰：一時謦欬，俱共彈指，是二音聲，遍至十方諸佛世界。廓然大悟，乃徹見壽昌用處云云。
師至五十六歲，因謁聞谷大師于寶善，一見投契，力勸出世，乃所傳云棲戒本授之。明年，應鼓山請，猶以庵主自居。又二年，開法泉之開元，而懷中瓣香始為無明老人拈之，師曰：禪本壽昌。
凈慈者何？聞谷大師所命庵名也。庵名之以凈慈者，何謂？念佛、放生也。念佛、放生，其所求者，何謂？還其心之本凈本慈也。蓋本然之心，廓然常凈，自眾生迷其本然，則心外見法，故目為色染，耳為聲染，鼻為香染，舌為味染，身為觸染，意為法染，流逸外奔，不能自返，繇是起業造罪，永沉五濁之區，無有出期。我佛愍之，乃為說治染還凈之法，機固靡一，教亦各殊。然念佛一門，其最要者也。一心念佛，用志不分，六根都攝，凈念相繼，則目不為色染，耳不為聲染，鼻不為香染，舌不為味染，身不為觸染，意不為法染。即現處娑婆界內，渾身已坐在蓮花國里，又何後報之不清凈乎？
然雖修念佛三昧，而福德不具，善果難成，故必廣修眾善以為助因。眾善夥矣，而慈行其首也；慈行亦夥矣，而戒殺、放生其首也。蓋以眾生所最愛者，莫如生；所最苦者，莫如死。凡有血氣，斯情萬均，秪為相習於忍，同體之仁痿痹不行，乃恬然殺戮，不以為怪，豈心之本然哉？以故我佛苦口叮嚀，首戒殺生，廣勸放生，與其所最愛而救其所最苦，功德之及物，為何如也？
建州城若緇若素，奉大師之教，篤于念佛、放生之業有年矣，猶慮其不能廣且遠也，乃謀于余。余為取凈土及戒殺諸書，集成要語，付之梓，庶幾凈慈之化蓋洋溢于不窮也哉！
嗚呼！凈慈之義大矣，豈止於念佛、放生而已哉？念佛、放生可以言凈慈，而不可以盡凈慈。極而言之，凈極覺圓，成無上道，不出一凈義也；廣度有情，悲臻永劫，不出一慈義也。夫諸菩薩上求佛果，下化眾生，自前前以及後後，諸大乘經明此至汗牛充棟，今以二字括之，了無剩義，敢謂大師命名之意，止於念佛、放生而已哉！諸君當善體此意，擴而充之可也。雖然，更有一句子，凈慈二字括不得，余欲總為諸君說破，怎奈舌頭短也！諸君其質之大師。
昔佛為一大事因緣出現于世，說種種法，普逗群機，不過去其習染之穢，以還我本來之凈而已。但機既不一，教亦千殊，求其修持最易，入道最穩，收功最速者，則莫如凈土一門也。
凈土者何？謂太虛空中，國土森列，有凈有穢，眾生心凈則生凈土，心濁則生濁土。生濁土則障累日深，善法難成；生凈土則障累日蠲，善法易就。故學道之士必須揀其凈穢。
即凈土之中，亦有種種差別，其最為殊勝者，則西方極樂世界也。此世界乃阿彌陀佛無量愿力、無量功德之所成就，故其功德莊嚴大非諸方之所能擬。今略出其大概，凡有二十種殊勝：一、黃金為地，七寶為池，羅網行樹、欄楯樓閣，悉皆七寶所成；二、國中無地獄、餓鬼、畜生之苦；三、眾生生者，皆于七寶池內蓮花化生；四、身皆金色，具足三十二相；五、身有光明，映蔽日月；六、壽命無量，永無老病死苦；七、衣食隨意，自然化現；八、親得見佛，聞說妙法；九、與諸上善人俱會一處；十、無淫聲女色；十一、無冤憎執對；十二、無魔軍外道；十三、無二乘，皆回小向大；十四、風聲水響，及諸鳥韻，皆說妙法；十五、百千天樂，晝夜常鳴；十六、神通具足；十七、能至十方世界供養一切諸佛；十八、諸佛護念；十九、才生彼國，即住不退轉地；二十、盡此一生，究竟成佛。
此界既有如是殊勝，利益眾生，所以眾生應當求生彼國。其求生彼者，非余小善之所能致，但當專持彼佛名號，即得往生。何以故？以是彼佛大愿力故。
昔佛修菩薩道時，發四十八愿度諸眾生，中有一愿云：若有眾生欲生我國，稱我名號，乃至十念，若不生者，不取正覺。以此愿故，但專稱名，一心不亂，必得往生。其人臨命終時，阿彌陀佛放大光明，與諸圣眾至其人前，垂手接引。其人于彈指間往生彼國勝蓮花中，花開見佛，佛即為說種種妙法。聞已，即證無生法忍。繇是增進，直至成佛。
如上所列，并是諸經備陳，諸祖弘揚，決非虛誑，必當諦信。但其中有事有理，修者不應偏廢。何謂事？上所列凈土一切事相是也。何謂理？了知一切事相不出一心是也。雖曰唯心凈土，而不妨有極樂世界，以世界即一心之所現也；雖曰本性彌陀，而不妨有極樂教主，以教主即本性之所成也。雖寂然無生，而不妨熾然有生，以往生而本自無生也。
高明之士多樂于談理，而詆笑事行；中下之流多執于事行，而迷昧實理，全不知理無事外之理，事乃理中之事。執理而廢事，反有落空之禍；執事而迷理，猶有往生之益。豈可慕空談而受實禍哉？
修此法門，首要正信。三世諸佛、諸大菩薩以及歷代祖師，并繇此信而後能入。若無此信，則遲疑而不決定，虛浮而不真實，毋論其不肯修習，即肯修習，而若有若無，或作或輟，無斬釘截鐵之能，無射石沒羽之意，豈能成就此希有功德哉？故華嚴經云：信為道源功德母，信能長養諸善根，信能超出眾魔路，信能得入三摩地。
何謂信？謂覺悟真源，深信實相也。如其未能，且須諦信佛言阿彌陀經，六方諸佛悉皆出廣長舌相，勸信此經。蓋緣我等凡夫，心暗識劣，束于近習，不能知遠大之域，幽微之境，才見非常之事，便疑而不敢信。所以凡夫秪當確遵佛言，佛以大慈悲心、大智慧心說誠實語，絕無虛誑。佛言不信，何言可信乎？
所信佛言，凡有二門：一、信其理；二、信其事。信其理者，信我心便是凈土，我性便是彌陀也；信其事者，信西方果有凈土，西方果有彌陀也。雖有其理，而全理成事，如海印之能現萬象；雖有其事，而全事是理，如萬象之不離海印，亦一亦二，非一非二。如是信解，名為正信。如信理而不信事，信事而不信理，是謂偏信，非正信也。
行人若未得如是正信，必須博問先知，廣考經論，則群疑自然冰釋，正信自然現前，方能發起大愿，策起大行，直取菩提，不在身後矣。有等天資高妙，才看經論，便謂渠得正信，卻被習累牽倒，不能轉動一步，不知此但浮解，非為正信也。如信虎能噬人，豈敢輕攖？如信鴆能毒人，豈敢輕嘗？今甘遭噬毒之禍而不知悔，則不信孰甚焉！倘是特達丈夫，便請從茲放下。
凈業行人既具正信，當修正行。正行者何？念佛是也。念佛之法，經列多門，古師多尚觀想、持名二者。觀想一門，若心粗解劣，不堪受持。唯持名一門，簡易直捷，三根普利，故今所宗，專尚持名。佛說阿彌陀經曰執持名號，若一日、若二日、若三日、若四日、若五日、若六日、若七日，一心不亂等是也。
此之持名，有理有事。理持者，直將阿彌陀佛四字當個話頭，二六時中直下提撕，不以有心念，不以無心念，不以亦有亦無心念，不以有非非無心念，前後際斷，一念不生，不涉階梯，超登佛地。
事持者，專其志，一其慮，秪將一句彌陀佛靠著，如一座須彌山相似，搖撼不動，朝也如是念，暮也如是念，行也如是念，坐也如是念，應緣接物也如是念，縱遇順逆境界也如是念，凈念相繼，自得心開，與前理持者未嘗少異。若未得心開，臨命終時，定生彼國，亦非中下之品。
如或力量不及，工夫未純，必須隨力修習，或晨昏禮念，或清晨十念，積功累德，漸培善果，要在信愿堅固，臨終必獲往生，但品位稍卑，見佛稍遲矣。然似榜末登第，要亦不惡也。
凈業行人專念阿彌陀佛名號，必須廣修諸福，以為之助。觀無量壽經云：欲生彼國者，當修三福：一者、孝養父母，奉事師長，慈心不殺，修十善業；二者、受持三歸，具足眾戒，不犯威儀；三者、發菩提心，深信因果，讀誦大乘，勸進行者。此三種業，三世諸佛凈業正因。
有凈業弟子問于慈照導師曰：弟子專修念佛三昧，可得用布施、持戒、供養作福否？
導師答曰：汝能專念彌陀，若不持戒，則有毀犯罪；若不布施，則長慳貪業；若不供養三寶，則有我慢業；若不恭敬一切，則有輕人罪。是故毀犯即墮地獄，慳貪即墮餓鬼，我慢則常在惡道，輕人則世世貧賤。似此惡業障蔽，欲生凈土，其可得乎？故肇法師云：有為雖偽，棄之則佛道難成；無為雖真，執之則慧性不朗。汝今欲修念佛三昧，求生凈土，速成佛果菩提者，須是專以念佛為正行，更以福德為兼修，晨夕常勤供養三寶，禮拜懺悔，布施持戒，潔白三業，增修凈緣，所修一切善根，悉皆回向凈土，成就念佛功德，可謂順水行船，更加艫棹矣。
慈照導師云：有行無愿，其行必孤；有愿無行，其愿必虛；行愿雙資，方登寶地。每見今時念佛之人，或為病苦而發心，或為報親而舉念，或為保扶家宅，或為增延壽筭，愿既非真，果必招妄，縱使一生修習，總是錯用工夫，命終之際豈能往生？以非其所愿故也。故凡念佛者，必發正愿。正愿者，非愿人天福報也，非愿權乘小果也，非愿我一人得生凈土，得證菩提也，乃是愿一切眾生仝生凈土，仝證菩提也。此愿一發，即能具無量功德，能消無量業垢，能破無量魔網，永為成佛真種，即所謂菩提心也。故行人宜日日如是發，時時如是發，愿力堅固，無有變異，則一切萬善悉成凈土正因、菩提妙行矣，又何慮其不往生乎？
凈業之功雖積於平日，而臨終最後一念最為緊要。蓋以生凈生穢，入圣入凡，唯此一念為之轉移也。每見念佛之人，尋常俱說求生凈土，及到臨命終時，多無正念，或貪生怕死，戀此皮囊；或目顧妻兒，難忍分別；或系綴家財，放舍不下；或因境界不順，抱恨而終；或因病苦逼迫，飲痛而去；既失正念，甘從淪墮。
又或有自疑一生業重，西方無分者；或有自疑念佛日少，不敢望生者；或有自疑債負未完，心愿未了，貪嗔未息，難生彼土者；或有自疑我雖念佛，而佛恐不來接者。此四皆自生疑障而失正念者也。
又或有平昔念佛精勤，忽得病苦，沉困床榻，痛楚不堪，此是宿業深重，應墮惡道，以念佛故，轉重為輕，應當忍受，益勤念佛，必得往生。若怨佛法無靈驗，返生退心，必墮地獄。或有平常雖曰念佛，貪生之情實重，一朝疾苦臨身，便信邪師野術，戮殺眾生，燒錢化馬，祭禱妖鬼，希望福佑。緣此心邪，諸佛不受。或有因病，聽醫者言，飲酒食肉，或害生命以為藥餌，既喪善根，必隨業轉。此三皆因病起障而失正念者也。
我今勸行人到此秪要諦信經文，堅凝正念，百般放下，念佛待盡，于三界作牢獄想，於妻子作冤家想，於家財作枷鎖想，於自身作臭皮囊想，作朽髑髏想，其家中眷屬及外客來看病者都先分付，定教他念佛相助，不可說著閑話，不可舉起家事，不可嗟嘆作聲，哀泣垂淚等。直待煖氣離身，方可舉哀。若依此法，必得往生。縱是平昔不曾念佛之人，能依此法，亦無不得生者。嗚呼！死門事大，頃刻來生，一念差錯，歷劫受苦，可不慎哉！可不慎哉！
龍樹菩薩謂五濁修行名難行道，如跛足行險道，一日不過數里；凈土修行名易行道，如劣夫依轉輪王，一日周四天下。今以娑婆十難、凈土十易而揀示之：
一者、娑婆不常值佛，釋迦已滅，邪法增熾；極樂則佛常不滅，現為教主。
二者、娑婆像季澆漓，多諸外道，縱談佛法，多有偏蔽；極樂則佛及菩薩、水、鳥、樹林常宣妙法。
三者、娑婆邪惡伴侶，希求利養，煽惑行人，墮三惡道；極樂則觀音、勢至為其勝友，諸上善人俱會一處。
四者、娑婆群魔惱亂，壞我正法；極樂則雖有天魔，皆獲正法，令修行人速得成就。
五者、娑婆輪回六道，如汲井輪，無有休息；極樂則蓮華化生，無復輪轉生死苦趣。
六者、娑婆往來三界，隨業受報，雖生天上，難逃惡道；極樂則三惡道名尚不得聞，何況有實。
七者、娑婆塵緣惡濁，每為出世之障；極樂則瓊樓玉殿、珍衣美饌皆為資具。
八者、娑婆人生百歲，橫夭為多，光陰迅速，大道難成；極樂則眾生壽命與佛齊等。
九者、此土修行，斷見思惑方能不退初心，行人未免退墮；極樂則眾生生者，皆入正定聚，永無退轉。
十者、娑婆行人，塵劫難成，如大通佛世聞法之徒，退大執小，經塵點劫，尚住聲聞；極樂則秪此一生，常隨佛學，直至道場，成無上覺。
此上十種難易，奚啻天淵？若恃己力，枉自辛勤；倘藉勝緣，遠獲殊利，行者擇之。
問：諸佛菩薩以大悲為業，正宜居惡世界救苦眾生，何乃愿生凈土，專為自利乎？
答曰：愿生凈土者，非特為自利，亦以不生凈土，難以救苦眾生也。經言菩薩已得無生法忍，方許混俗度生；如其未得，要須常不離佛。良以惑習未盡，忍力未充，歷遇惡緣，必阻修進，自救尚難，況救他人乎？若居此惡世，欲救他人，正如不完不固之舟，欲濟多人于海，有自他俱溺而已。故智度論云：具縛凡夫有大悲心，愿生惡世救眾生者，無有是處。往生論云：欲游戲地獄門者，往生彼國，得無生忍已，還入生死，教化地獄受苦眾生。
問：宗門悟達之士，不歷階級，超登佛地，何須愿生凈土乎？
答曰：汝謂悟達之士惑習永盡，頓同諸佛乎？抑惑習尚在，必假漸修乎？若惑習尚在，正宜求生凈土，借彼勝緣，漸次淘汰。若流轉五濁之區，薄解淺悟，隔世茫然，安保其不退敗乎？古如承天簡、真如哲、海印信等，皆宗門哲匠，而後生之事毫難自主，其他可知矣。況如善財圓頓之士也，而愿生極樂；龍樹傳衣之祖也，而記生極樂。汝之悟達，能齊善財、龍樹否？假曰能之，正不妨與同生；如其未能，則往生之謀何可緩也？
問：心本離念，法本無生，今教人念佛求生凈土，何也？
答曰：以念為念，以生為生者，常見之所失也；以無念為無念，以無生為無生者，邪見之所惑也；念而無念，生而無生者，第一義諦也。是以實際理地不受一塵，則無諸佛可念，無凈土可生。佛事門中不舍一法，則總攝諸根。蓋有念佛三昧，還源要術，示開往生一門，所以終日念佛而不乖於無念，熾然往生而不乖於無生。雖曰凡圣各住自位而感應道交，東西不相往來而神超凈剎，此不可得而致詰者也。
問：諸佛皆可念，凈土皆可生，何必偏念彌陀，求生極樂乎？
答曰：此有六意：一、為眾生心多濁亂，遍念諸佛，三昧難成，須專指一佛一土，令系心一境，易得往生故；二、為彌陀悲愿無盡，接引念佛眾生，乃至十念亦得往生，他佛所無故；三、為極樂功德莊嚴，種種殊勝異諸凈土，眾生生者，易得進道故；四、為凡夫無智，當依佛語，此極樂凈土，釋迦文佛處處叮嚀，沙諸佛所其而亡；十者、忽墜高巖，傷壞性命。如上十種惡緣，忽遭其一，便休了也，可念佛乎？
假饒儞無上十種惡緣，只是好病而死，亦未免風刀解體，四大分離，如生龜脫殼，痛苦逼迫，可念佛乎？又或世緣未了，世念未休，貪生怖死，恐懼亂心，可念佛乎？又或父母揮涕，妻子哀泣，眷戀難忍，憂惱傷懷，可念佛乎？奈何不思及此，而必待臨終十念，幾自誤耳！
問：念佛乃身後之事，不知現世亦有益否？
答曰：經中具說受持佛名者，當獲十種勝利：一者、晝夜常得一切諸天大力神將河沙眷屬隱形守護；二者、常得二十五大菩薩，如觀世音等，及一切菩薩常隨守護；三者、常得諸佛晝夜護念，阿彌陀佛常放光明攝受此人；四者、一切惡鬼皆不能害，一切毒蛇、毒龍、毒藥悉不能中；五者、火難、水難、冤賊、刀箭、牢獄、枷鎖亡，悉皆不受；六者、先所作業，悉皆消滅，所殺冤命，彼蒙解脫，更無執對；七者、夜夢正直，或復夢見阿彌陀佛勝妙色像；八者、心常歡喜，顏色光澤，氣力充盛，所作吉利；九者、常為一切世間之人恭敬供養，歡喜禮拜，猶如敬佛；十者、命終之時，心無怖畏，正念現前，得見阿彌陀佛及諸圣眾持金蓮花，接引往生西方凈土，盡未來際受勝妙樂。如上十種，現世來生皆有勝和，然則世出世間要緊法門無如念佛，信矣。
問：華藏世界即本師化境，不求生華藏而求生極樂，何也？
答曰：華嚴疏中自有此問，彼答凡有四意：一者、有緣故，謂彌陀愿重，偏接娑婆人也；二者、使眾生歸憑情一故，華藏中世界無量，若聞十方皆妙，初心茫然，無所依托，故方便引之，專指極樂；三者、不離華藏故，極樂去此十萬億剎，而華藏佛剎皆微塵數，故知不離也；四者、即本師故，華藏剎海皆遮那境，十萬億剎未出剎種之中，豈非本師隨名異化也？
問：經云生兜率者，隨彌勒菩薩下生三會之中，自然當得道果，何必近舍兜率，遠求極樂乎？
答曰：汝以兜率為近，極樂為遠者，特以凡夫肉眼心量說耳。三者俱在一心之中，心無彼此之分，詎可謂兜率近而極樂遠乎？且兜率、極樂兩相較量，則有十種優劣不同：一者、極樂十念可生兜率，必須修眾三昧，深入正定，其上生為難；二者、極樂則阿彌陀佛大悲愿力誓垂接引，兜率則彌勒無接引之誓；三者、極樂則阿彌陀佛大光明力照觸行人身心，慈和來生其剎，兜率所無；四者、阿彌陀佛說法十倍於諸佛，又眾生隨其志樂，所欲聞法，自然得聞，兜率所無；五者、極樂國無女人擾亂眾生，兜率則天女微妙，諸天耽玩，不能自勉；六者、極樂生者，皆得三十二相八十種好，神通具足，兜率所無；七者、極樂生者，自然伏滅煩惱，即登不退，兜率雖日說不退之法教化眾生，而未必便登不退；八者、極樂生者，即此一生直至道場，成無上覺，兜率則隨佛下生，未必盡證圣果，況無上覺乎？九者、極樂生者，得無量壽，與佛齊等，兜率所無；十者、極樂生者，欲供養十方諸佛，隨其所欲，供具自然現前，須臾之間，遍至十方供養諸佛，即於食時，還至本國，兜率所無。此上十種較量，勝劣顯然。細而求之，應有無量，行人當自擇之。
問：或謂凈土乃圣人之權方，所以接鈍根，化凡器也。茍能一超直入如來地，何籍于他力乎？
答曰：昔文殊因念佛故，得一切種智，善財以十大愿王求生極樂，勢至以憶佛念佛入三摩地，父王凈飯并六萬釋種皆生凈土，可謂其為鈍根凡器乎？又佛告彌勒曰：此世界有六十七億不退菩薩往生彼國，一一菩薩已曾供養無數諸佛，次如彌勒者也。諸小行菩薩及修少功德者，不可稱計，皆當往生。不但我國如是，他方佛土，如遠照佛剎，有百八十億菩薩，皆當往生。十方世界無量佛剎往生者無數，我若具說，一劫猶未能盡。可謂其盡為鈍根凡器乎？至于謂凈土乃圣人之權方者，此乃實教之權巧方便，非權教也。教家權實之判，非止一途，天臺、賢首二家所判，莫不推法華、華嚴以為最實，今觀法華藥王本事品，稱女人聞是經典，如說修行，命終即生安樂世界，得菩薩神通、無生法忍。華嚴經末會，普賢菩薩教善財童子發十大愿王，命終導生極樂世界，不久當得菩提。是知念佛功德，與聞法華經如說修行其功正等，與發十大愿王其功亦等。二經既判為實，則凈土之非權可知也。即謂之權，乃實教之權巧方便又可知也。
且余嘗考之起信矣，論云：初學大乘正信，以在此土不常值佛，懼謂信心缺緣退失。當知如來有勝方便，令其不退，但當專念極樂世界阿彌陀佛真如法身，必生彼國。又嘗考之觀經矣，經云：凡夫心想羸劣，未得天眼，不能遠觀。諸佛如來有異方便，令其得見。夫謂之勝方便、異方便，非權乎？此二既約圓論，則此權即與法華微妙方便無二無別矣，故曰實教之權巧方便也。
問：參禪之士多云參禪是實，念佛是權，參禪是頓，念佛是漸，是否？
答曰：汝見念一句佛號便喚作權，見持一句話頭便喚作實，不知佛號可以言權，則話頭亦未可言實也。不見道：三藏秘典、五燈遺言，盡是臭爛葛藤，纏絆殺人，空拳黃葉，誑止兒啼，故知三世諸佛、歷代祖師開兩片皮為人，無不是權，即己所從入，亦無不是權。雖曰正直舍方便，直說無上道，早是方便了也。如蓮經最初說法一周，即名，豈非權乎？是知念佛參禪并是權巧建立，接引方來，了之則無非實，未了則無非權也。汝謂參禪為頓者，謂其一念不生，即名為佛也。試觀憶佛念佛，至於心開見佛，與一念不生，果有淺深否？且大乘漸教多言歷三秪劫，修六度行，尚須百劫種相好因，然後得成正覺。此凈土生者，便登不退，三十二相八十種好、無量神通，無不具足，壽命無量，一生成佛，此豈漸教之所及乎？又水、鳥、樹林俱出妙音，寶網天樂咸宣妙法，則非獨不屬漸，亦不局頓也。今判為漸果，依何而有此說乎？不過狂瞽無根之談，轉相惑亂而已。