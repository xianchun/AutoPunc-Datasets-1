三門分別：一、來意；二、釋名；三、解妨。
來意有四：一者、上、中根類聞法得記，下根之徒猶未明解，故陳過去已結大乘之緣，并說現在小果。化城之喻，陳往因，令其證實；述今果，令其舍權。遣生覺解方可為記，故此品來。
二者、論解為對治七種具足煩惱性眾生，有七種增上慢中，第四、有定人。實無而有增上慢，以有世間三昧、三摩跋提，實無涅盤而生涅盤想。對治此故，說化城喻。又云第四人者，方便令入涅盤城故。涅盤城者，諸禪、三昧城。過彼城已，令入大涅盤城。故有定人者，彼已得定諸有學凡夫人。今說往事，令憶念故。此所起慢，或欲界分別，或上界煩惱。三昧城者，謂有學凡夫專心所求，在無學身盡、無生智後世間禪定所變解脫，離能變，無總名三昧，此定有漏，名為世間。
此中意說，佛說三事名大般涅盤，三乘同得擇滅解脫，即是無學解脫道中所證生空理。由此後時惑苦不生，名為解脫。佛說此解脫名為化城，生空智證名為暫入，以息眾苦，故言方便入涅盤城，後引至寶所，方至大涅盤城。二乘之人加行智求變作此相，至於無學解脫道中正證解脫，都無分別種種之想。出解脫道後，世間定心重緣所得，以心麤故，不知真智所證之法，但見加行所求涅盤解脫相狀，便謂涅盤，謂有實滅，豈非彼解是世間定？故言以有世間三昧，實無涅盤而生涅盤想。
凡夫有學聞此假解，不識知故，謂有實涅盤，起堅執心，作意欣趣，故今破之，說彼所證猶如化城，尚為不實，不應趣求，況在無學假所變耶？如二乘人所起四倒，正智證生空，猶未起執，後時觀前正智行相，不親得故，乃見加行所求行相，便謂為真，遂起四倒。此亦如是，非無漏心及世間定皆是法執，出彼心後，方起執故。此護法義。若安慧師，即無學位解脫道等諸無漏心、世間定心，皆有法執，所證擇滅名為化城，余人求之，起]，病作]，都無磨，作摩音。
經：於汝等意至不也，世尊。
贊曰：此問及答。
經：諸比丘至阿僧只劫。
贊曰：此明久近。下前塵盡，取此著塵，不著塵界，總以為墨。一塵一劫，彼佛滅度，更多於彼。其抹者，以手摩也。
經：我以如來至猶如今日。
贊曰：此顯己能見。宿命智知，慧眼見故。
問：釋迦修行不越三只，何故塵劫極多，彼時猶稱王子？
答：意趣有四：一、平等意趣，謂佛說言我於爾時曾名勝觀，法身平等故；二、別時意趣，謂愿生極樂，皆得往生，暫聞無垢月光佛名，定於菩提得不退轉；三、別義意趣，謂說諸法皆無自性、無生滅等，本來涅盤。四、眾生意樂意趣，謂於一善根或贊或毀，令增進故。今此依於平等意趣說余佛事，即是我身，身平等故。若不爾者，云何乃言爾許劫數？又善心相續，劫滿三只，諸心通論，何妨爾劫在彼佛時猶稱王子？又依晝夜月時年，何妨許時釋迦自身三僧只劫內？
經：爾時，世尊至名大通智勝。
贊曰：七頌分二：初五頌頌久時；後二頌頌能見。初復分二：初一頌告佛名；後四頌告劫數。此初也。
經：如人以力磨至如是無量劫。
贊曰：此告劫數。
經：如來無礙智至通達無量劫。
贊曰：此頌能見也。
經：佛告諸比丘至那由他劫。
贊曰：下第二段、正明彼事。以下諸長行方頌有文。初會自身事，文有四：第一、佛壽成道；第二、其佛未出家時，有十六子下，轉正法輪；第三、爾時，十六王子皆以童子出家下，子繼傳燈；第四、諸比丘！我今語汝：彼佛弟子十六沙彌下，會成今佛。初文有三：一、明佛壽；二、法難得；三、說得道。此初也。
經：其佛本坐道場至猶不在前。
贊曰：下明法難得，有四：一、不現前；二、敷。此初也。報身成道，理實為難；化身成道，何妨化現？今他報身示相起也。論云：欲顯菩提難得故。依華嚴經，有十事故，坐於道場。始從震動一切佛剎，乃至自善根力悉能受持一切眾生，故坐道場。破諸魔軍亦有十義。始從五濁惡世眾生互相征伐，欲顯菩薩功德力故，乃至順五濁世諸眾生故，示現降魔。不爾，魔怨有何勝力，與大菩薩如來競力？又釋迦佛破魔軍，諸部不同，有說成道後方破魔軍，依涅盤經，亦作此說。有說破魔後方成道。經文現有此二說，故此佛破魔後方成道，此事不定，隨示現故。又彌勒佛於出家日即得成道，釋迦苦行，先經六年，今此成道，十劫空坐，皆是示相不同，不可一其所以。
經：爾時，忉利至三藐三菩提。
贊曰：二、敷坐。勝天王般若說：諸天各獻一座，佛為受之，坐取菩提，以神力故，合為一座，令彼諸天各唯見佛納己之座，以取菩提，發心歡喜，不見納受余座而坐。故此亦言諸天作座，非共造一。
經：適坐此座時至常雨此華。
贊曰：三、散華。華積如須彌，明知他受用身也。
經：四王諸天至亦復如是。
贊曰：四、作樂。伎音：渠倚反，藝也。女樂作妓，有作伎立也。經文乘便故說，乃至終樂供養。
經：諸比丘至三菩提。
贊曰：第三、說得道。
經：其佛未出家時至名曰智積。
贊曰：下第二大段、轉正法輪，有二：初供養請轉；後爾時，大通智勝如來受十方諸梵天請已下，許可為轉。初文有二：初明十六子供養請轉；後明梵天王供養請轉。親族現前故，非親族不現前故。初文又二：初詣佛供養；後請轉法輪。初文復二：初明詣佛；後明禮贊。詣佛有五：一、明佛子；二、明往詣；三、母送；四、祖送；五、詣意。此初也。他受用身有父母等，鼓音王經說阿彌陀佛父名月上，母名殊勝妙顏，有子有魔等。化七地已前有分段死故，有父母等；化八地已上有變易生，理無此事，不死生故。他受用身得與金輪俱出故，此佛祖轉輪圣王。
經：諸子各有至往詣佛所。
贊曰：二、詣佛也。
經：諸母涕泣至隨至道場。
贊曰：三、母送；四、祖送。涕泣者，他禮反，目出淚曰涕，無聲出淚曰泣。
經：咸欲親近至尊重贊嘆。
贊曰：五、詣意也。
經：到已，頭面至善哉吉無上。
贊曰：第二、禮贊，有二：一、身禮；二、語贊。八頌為三：初一頌半贊佛愿滿勝德；次二頌贊佛修因勝德；後四頌半申歸禮意。此初也。吉謂吉祥，善事滿故。
經：世尊甚希有至安住無漏法。
贊曰：二、贊修因勝德。一坐十小劫者，華嚴經說有十種坐：一、轉輪王坐，與十善故；二、四天王坐，欲於一切世界諸佛正法行自在故；三、帝釋坐，於一切眾生行自在故；四、梵天王坐，自心他心得自在故；五、師子坐，分別演說甚深義故；六、正法坐，欲明總持諸力辨故；七、堅固三昧坐，究竟大菩提故；八、大慈坐，令惡心者悉歡喜故；九、大悲坐，能忍一切諸苦惱故；十、金剛坐，降伏眾魔諸外道故。今此乃是堅固三昧、金剛坐故。靜然者，身定也。心憺怕者，心定也。憺音：徒濫反，說文：安也，靜也。謂憺然安樂。切韻靜應為憺。無味作淡，恬靜作惔、憺。玉篇：憺音：徒敢反，靜也，安也。有作惔，說文：徒甘反，憂也。非此中義。字書作倓，亦徒濫反。怕音：疋白反，亦靜也。玉篇：無為也。憺怕則是安靜之義。有作淡泊無味也，非此中義。
經：今者見世尊至稱慶大歡喜。
贊曰：三、有四頌半申歸禮意，有二：初一頌標佛得道，我等獲益；後三頌半釋其所由。此初也。
經：眾生常苦惱至永不聞佛名。
贊曰：下釋所由，有二：初二頌明諸眾生不近善友，輪回受苦；後一頌半遇益故歸禮。此初也。常苦，苦諦；盲冥，集諦；不識苦盡，道諦；不求解脫，滅諦。於此四諦都不能識，天眾損減，從闇入闇，不聞佛名。冥音：莫經反，暗也，玉篇莫定反，夜也，昧也。冥冥者，蔽人目，令無所見。
經：今佛得最上至歸命無上尊。
贊曰：遇益故歸禮。
經：爾時，十六王子至諸天人民。
贊曰：此下第二、請轉法輪。初長行，後偈頌。此初也。安隱與樂，憐愍拔苦。
經：重說偈言至愿為世間說。
贊曰：下四頌半分三：初一頌佛具內外德故請；次一頌半有大利益故請；後二頌明佛識達故請。此初也。倫，匹也，等也。
經：度脫於我等至眾生亦復然。
贊曰：二、有大利益故請。
經：世尊知眾生至當轉無上輪。
贊曰：三、明佛識達故請。此知五種：一、所念，即欲樂、勝解；二、所行，道遍趣行；三、智慧力，即根勝劣；四、宿命，即宿住力；五、業，即自業智力。其欲樂即所念，修福即業，故略舉此，攝余五力。
經：佛告諸比丘至六種震動。
贊曰：下梵天供養，請轉法輪，有二：初神光動照；後供養請轉。初文有三：初動十方世界；次光照幽冥；後動照梵宮。此初也。
經：其國中間至忽生眾生。
贊曰：光照幽冥，即二世界鐵圍山間。
經：又其國界至勝諸天光。
贊曰：動照梵宮，為供請之漸。
經：爾時，東方至共議此事。
贊曰：下供養請轉。大文分五：一、東方；二、東南方；三、南方；四、例六方；五、上方。除後二方，余一一中，文皆分四：一、睹光驚議；二、尋光詣佛；三、禮贊請轉；四、默然許之。初文有二：初眾梵驚問；後一天請求。此初也。此皆通四禪梵王，或唯初禪請轉法輪，梵福量故。此文有三：一、光；二、念；三、議。
經：時彼眾中至遍照於十方。
贊曰：此一天請求。諸天之中具威德者，將生之時，光明先現，故此疑言為大德天生。
經：爾時，五百至推尋是相。
贊曰：二、尋光詣佛，有二：初持宮華以推覓；後見佛眾以忻然。此初也。
經：見大通智勝至請佛轉法輪。
贊曰：見佛眾以忻然也。
經：即時，諸梵天王至高十由旬。
贊曰：下第三段、禮贊請轉，有二：初供養；後請轉。初長行有二：初歸禮散華；後獻宮請納。此初也。
經：華供養已至愿垂納受。
贊曰：此請納安處。
經：時諸梵天王至普皆蒙饒益。
贊曰：四頌分三：初二頌贊五德；次一頌陳來由；後一頌請納受。此初也。
經：我等所從來至唯愿哀納受。
贊曰：初頌來由，後頌請納。
經：爾時，諸梵天王至度苦惱眾生。
贊曰：此請轉法輪。
經：爾時，大通至默然許之。
贊曰：第四大段、佛默然許。
問：何故涅盤時默然不受他供，今者默然遂許他說？
古解：以佛顏有舒歛，請者覺許不許。又云：以佛身光表知受與不受。又云：佛初成道時，自唱號言：凡時默然受請，涅盤時默然是不受請。又受食理須咒愿，默然知佛不許，許說默已順請，不假出言而許。
經：又諸比丘至共議此事。
贊曰：第二、東南方。大文亦四：初、眾梵驚議。
經：時彼眾中至度脫苦眾生。
贊曰：此一天請求。
經：爾時，五百至請佛轉法輪。
贊曰：第二、尋光詣佛，有二：初持宮華以推覓；後見佛眾以忻然。
經：時諸梵天王至愿垂納受。
贊曰：下第三段、禮贊請轉，有二：初供養；後請轉。此長行供養。
經：爾時，諸梵天王至我等今敬禮。
贊曰：四頌半贊，分四：一頌贊禮；一頌半嘆希有；一頌嘆為眼目；一頌嘆為慈父。此初也。迦陵頻伽，妙音鳥也。以聲柔軟、清亮、哀雅，故以為喻。
經：世尊甚希有至諸天眾減少。
贊曰：嘆希有也。
經：今佛出於世至今得值世尊。
贊曰：初一嘆眼目，後一頌慈父。
經：爾時，諸梵天王至忍善者增益。
贊曰：此請轉也。嘆佛生益。忍善者增益，謂入圣道，其義可知。
經：爾時，大通至默然許之。
贊曰：第四大段、佛默然許。
經：又諸比丘至為佛出世間。
贊曰；第三、南方。準前有四，此睹光驚議，有二：初眾梵驚議；後一天請求。
經：爾時，五百至轉法輪。
贊曰：第二、尋光詣佛，有二：初持宮華以推覓；後見佛眾以忻然。
經：時諸梵天王至唯愿垂納受。
贊曰：下第三段、供養請轉中，初供養，後請轉。此初也。初二頌半嘆佛，後一頌請受。
經：爾時，諸梵天王至當演深遠音。
贊曰：請轉中，初長行，後偈頌。文意可知。
經：爾時至默然許之。
贊曰：第四大段、佛默然許。
經：西南方至亦復如是。
贊曰：第四、例余六方。事意同前，恐繁故例。
經：爾時，上方至為佛出世間。
贊曰：第五、上方，有三，無第四許。此即睹光驚議，有二：初眾梵驚議；後一天請求。
經：爾時，五百至轉法輪。
贊曰：第二、尋光詣佛，有二：初持宮華以推覓；後見佛眾以忻然。
經：時諸梵天王至愿垂納處。
贊曰：下第三段、供養請轉，有二：初供養；後請轉。初中又二，此長行也。
經：時諸梵天王至廣度於一切。
贊曰：十頌半分四：初七頌半贊佛德；次一頌見佛生喜；次一頌請納；後一頌回向。初中有二：初二頌標；後五頌半釋。此初也。初頌嘆能拔苦，後頌嘆能與樂。免音：無遠反，引也。作挽。有作勉，亡辨反，勖勵也。國語云：父勉其子，兄勉其弟。猶勸云：諦義云何？如所說相，不舍離義，由觀此故，到清凈究竟義是諦義。帶數釋也。苦者，逼迫，煩惱所生義。集者，招感，能生苦諦義。滅者，寂靜義，彼俱寂靜義。道者，通因能成三義。三義者，此中苦事、苦理、苦如，乃至道諦，有三亦爾。苦事名諦，持業釋；余二名諦，依主釋。理、如二種與其苦事，雖非一異，然此皆非逼迫等故。
廢立者，九十五云：苦諦如諸病體，集諦如諸病因，滅諦如病生已，而得除愈，道諦如病除已，令後不生。諸有病者，詣良醫所，但應尋求爾所正法，諸有良醫亦但應授爾所正法，是故更無第五圣諦。諸佛如來拔大毒箭，無上良醫，亦但宣說爾所正法。又如療病者知病、病因、病除之法，觀生死苦、苦因、苦滅、滅法亦爾，故復說言，趣苦滅行。
釋妨難者，五十五說：何因故說知苦、斷集、證滅、修道四差別耶？答：由彼苦諦是四顛倒所依處故，為除顛倒故，應遍知苦。既遍知已，即遍知集，由彼集諦、苦諦攝故。雖遍知苦，仍為集諦之所隨逐，故須更說永斷集諦。言觸證者，是現見義。由於滅諦現前見故，不生怖畏，愛樂攝受，是故須說觸證滅諦。若勤修道，乃能成辦所說三義，是故次說修習道諦。何故四諦如是次第？由此故苦為初，如此故苦為次，此二攝黑品究竟，由此故樂為第三，如此故樂為第四，此二攝白品究竟，譬如重病、病因、病愈、良藥。又如遭苦次第建立圣諦，如諸世間曾所遭苦，即於此處先發作意，次於遭苦因，次於苦解脫後，於解脫方便發起作意。
諸門分別者，以十門分別：一、幾蘊所攝？三諦五蘊更互相攝，滅諦不爾，彼寂靜故。二、誰各幾行？答：各四如次，謂無常、苦、空、無我，因、集、生、緣，滅、靜、妙、離，道、如、行、出。三、何故苦諦為四行觀？為除四倒：無常除常倒；苦除二倒，謂樂、凈倒；空、無我除我倒。集諦四觀除四愛故。由依常倒，起後有愛；次依樂、凈二倒起貪喜俱行愛及彼彼希樂愛；次依我倒，起獨愛。滅為四觀，四種愛滅之所顯故。道為四觀，由能證彼四愛滅故。四、誰解脫門攝幾行？五、入諦現觀有幾種？六、三乘觀諦有何差別？七、此四諦為世俗？為勝義？五十五，涅盤唯勝義。六十四，對非安立，唯世俗攝，實通二種。八、諸諦相攝。九、苦有幾種？余三亦爾。十、虛空、非擇滅，何諦所攝？并如瑜伽、對法、唯識、顯揚等抄說，恐繁故止。
經：及廣說至憂悲苦惱。
贊曰：下明十二緣起，此有雜染、清凈，雜染、清凈皆有順逆觀。此中有二：舉雜染順觀及清凈順觀，例雜染逆觀及例清凈逆觀。此即染順觀也。生死相生，故例染逆觀。
經：無明滅至憂悲苦惱滅。
贊曰：此清凈順觀。初斷生死故，例逆觀也。十二緣起以六門分別：一、出體；二、釋名；三、緣相；四、依世；五、諸緣生攝；六、染凈順逆。
出體者，無明支體，煩惱障中正取分別，及兼任運，愚癡為體。成唯識云：此中無明，唯取能發正感後世善惡業者。又云：正發業者，唯見所斷，助者不定。能發行者，方是此支，通相應、不共、纏及隨眠。行支體通善及不善身、語、意業，唯感總報。及通感總、別二業為性，唯別報業，則非行支。故唯識云：即彼所發，乃名為行。由此一切順現受業、別助當業皆非行支。亦通現、種，色、思為體，識支唯取第八異熟識種為體。故唯識云：此中識種謂本識因。唯取行支所集異熟第八識種。初結生故，總異熟故，唯在種位，不取現行。有處說通前六識身，泛明一切識身為論，及依當來現起分位，說有現行，乃至受支亦復如是。
名色支體，成唯識云：除後三因，余因皆是名色種攝。後之三因，如名次第，即後三種。此說五支不相雜亂，於一剎那為行所集緣起支說，謂異熟六根種名六處支，異熟觸受種名觸受支。除本識種及此三種，余諸異熟蘊種皆名色支。
契經又說名謂非色四蘊，色謂羯剌藍等者，依當起時分位前後，於因中說雜緣起支。不爾，如何得通五蘊，或泛通說一切名色？唯識又依雜體說云：或名色種，總攝五因，於中隨勝立余四種，六處與識總別亦然。
愛支，唯是中、下品貪，此雖通緣內、外二果，諸論多取緣外境，愛增上果生。取支，通用一切煩惱以為自體，全界煩惱皆結生故，若能取、若所取、若所為取。所為取中，隨順煩惱不取余法，有處唯說愛增名取，唯所不攝諸有漏慧，遍知義故，即法住智遍知三世緣起教法，名支不攝以為第七。前六真實智，此一法住智，合成七智。異生圣者俱有此智。今是見道已前凡位觀行，此後方入四十四智。四十四智近四諦故。住教等法，是聞慧故，名法住智。如實義而知，是思、修慧，名真實智。此有漏觀，故名雜染。文唯有順而無逆也。
清凈順逆者，謂無明滅故行滅，乃至生滅故老死滅，順次第說，此依斷位次第而說。由誰無故老死無，由誰滅故老死滅，乃至由誰無故行無，由誰滅故行滅，此依得果究竟位觀，逆次第說。文唯有順而無逆觀。廣如幽贊下卷，恐繁故止。雖無現前成獨覺者，令證聲聞，亦說此緣，依之說諦，亦成三周十二行相。
經：佛於天人至具八解脫。
贊曰：第四、顯生獲益，有二：初明獲益；後明眾多。初中復二：初明初會；後明第二、第三、第四會事。此初也。受者，著也。不貪著一切法故，得心解脫。心解脫者，由無明等煩惱解脫故，成慧解脫相應之心。不復緣境，起於煩惱，名心解脫。或禪定名心，能住心故，得俱解脫，名心解脫。
經：第二至得解脫。
贊曰：此明第二、第三、第四會也。彌勒三會說，釋迦不說會，利益生機各不同故。
經：從是已後至不可稱數。
贊曰：此明眾多。上明聲聞法輪，故無菩薩。
經：爾時，十六王子至三菩提。
贊曰：下第三大段、子繼傳燈，有五：初、出家啟請；二、爾時，彼佛受沙彌請下，許可正說；三、說此經已，即入靜室下，諸子傳燈；四、大通智勝佛過八萬四千劫下，佛起贊嘆；五、佛告諸比丘：是十六菩薩下，所化常益。初文有二：初諸子出家啟請；後臣佐隨從出家。初中復三：初明子德；次明啟請；後明請意。此初也。有六德：一、已超羈網，出家為沙彌；二、聞法速悟，諸根通利；三、性情鑒達，智慧明了；四、久遇良緣，曾供養佛；五、堅持勝戒，凈修梵行；六、志希大果，求正等覺。
經：俱白佛言至佛自證知。
贊曰：初明啟請。昔說小乘法輪，利益聲聞乘訖。我意求大，請說大乘法輪。後明請意。我等志愿大乘正法如來之知見，佛自證悉，佛自證明，愿為我說。
問：何故前請王子在前，今為說法王子居後？
答：前據親疏，後明權實。
經：爾時，轉輪圣王至王即聽許。
贊曰：此明臣佐隨從出家。初請後許。
經：爾時，彼佛至佛所護念。
贊曰：下第二段、許可正說，有五，此中有二：初、將說法時，待機熟故，過二萬劫；二、陳所說法妙法蓮華。妙法蓮華正為聲聞，無量義經正為菩薩，何故此中為諸菩薩說於法華？如前日月燈明因妙光法師，二十億菩薩樂欲聞法中釋。
問：何故轉二乘法輪名為三轉十二行相，大乘不爾？
答：理應如是，但以聲聞者一坐可有成見及修無學道義，菩薩不爾，由是不同，此說十二緣亦依四諦故。
經：說是經已至諷誦通利。
贊曰：第三、沙彌領悟。
經：說是經時至未曾休廢。
贊曰：此中有二：第四、三根領悟；第五、說法時節。上根菩薩，聞之信受；中根聲聞，亦有信解；下根余類，皆生疑惑。是法華經難信解故，下根眾生機未熟故。為今時漸，故說彼時有疑惑者。
經：說此經已至四千劫。
贊曰：下第三段、諸子傳燈，有三：一、佛入寂定；二、諸子說法；三、所度多少。此初也。知子根熟，令子傳燈，故入寂定。
經：是時，十六菩薩至妙法華經。
贊曰：諸子請法，利益既眾，說法時長。
經：一一皆度至三菩提心。
贊曰：所度多少。示教利喜，即新翻經云示現、教導、贊勵、慶喜。顯揚第十二：更加令離欲，謂訶毀諸行，令離愛染，名令離欲。示現四種真實道理，名為示現。已得信解，令正受行，名為教導。若彼退屈，策發令進，名為贊勵。彼隨法行，贊令忻悅，名為慶喜。彼更有釋，恐繁且止。今此說四，除初離欲，此與示現，俱令修行，信解別故。譯家疏脫，義必應然。五、漸化法故。義準定然。
經：大通智勝佛至令入其中。
贊曰：下第四段、佛起贊嘆，有二：初昇座贊嘆；後勸人親信。此初也。贊嘆有七：一、希有；二、根利；三、智明；四、近圣；五、修行；六、受持佛智；七、開示眾生。
經：汝等皆當至如來之慧。
贊曰：此勸人親信。初標勸親近，後釋令信受。
經：佛告諸比丘至悉皆信解。
贊曰：下第五段、所化常益，有三，此中有二：初、常說法華；二、所化常益。常益有二：一、與菩薩俱；二、聞法信解。
經：以此因緣至於今不盡。
贊曰：第三、釋成常義。顯今法華會上皆是彼時常益眾生。眾生世世常為友益，益猶未盡，生下結會之由漸也。
經：諸比丘至以為眷屬。
贊曰：下第四大段、會成今佛，有二：初標成佛現利群生；後顯異名成佛處所。此初也。
經：其二沙彌至二名師子相。
贊曰：此顯異名成佛處所。阿閦者，無動義故，相用煩惱等一切不動故。閦音：初六反。若齊作珿，直貌作矗，廉謹狀作齪，不知閦字所出。須彌頂，極尊高故。師子音，示無畏故。師子相，示降魔怨故。
經：南方二佛至二名梵相。
贊曰：常證法性，名虛空住。寂生死，名為常滅。得大自在，名帝相。能生群圣，名梵相。
經：西方二佛至二名須彌相。
贊曰：阿彌陀，云無量壽，慧命長故。度世苦惱，常起悲故。多摩羅跋栴檀香，云性無垢賢香。眾德莊嚴，名須彌相。
經：北方二佛至三菩提。
贊曰：能施法雨，名云自在。極廣覆蔭，名云自在王。能破生死，名壞多生者鈍，所以經寂時多；經生少者利，所以*經寂時小。所經八萬劫，引菩提留支解，仍以悲想八萬劫為一日，夜積此歲數成大劫。彼壽無量大劫，過此已後，方始發心。
驗之釋之，未為典據。經釋須陀洹者，七生斷結，得入涅盤，是須陀洹經八萬劫始得大菩提心十信初位，誰言八萬劫住於涅盤？此阿羅漢名須陀洹，經八萬劫始得發心，甚成可笑。
又若入無余，身依永盡，云何無因而後起耶？不爾，無余說是何義？若如佛入無余涅盤，有漏永盡，更得無漏，無漏既圓，何不名佛？若斷縛盡，名入無余，身智不亡，無余何在？有依身故，無余、有余二種何別？種種推徵，義難符信。然涅盤經須陀洹人八萬劫等義如前說，實是彼果，非阿羅漢以彼名說，亦非阿羅漢有經生者。若彼經意但總說阿羅漢人，實有學人發心向大，復經幾時，應涅盤經無有學中而回心者。由此應以涅盤等經同瑜伽等，最為善說。