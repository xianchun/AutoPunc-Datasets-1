帝景龍二年，勅召入西京，便於東都廣開禪法，凈覺當眾歸依，一心承事，兩京來往參覲，向有余年，所呈心地，尋已決了。祖忍大師授記之安州有一個，即我大和上是也，乃刑類凡僧，證同佛地，帝師國寶，宇內歸依，凈覺宿世有緣，親蒙指授，始知方寸之內具足真如，昔所未聞，今乃知耳。
真如無相，知亦無知，無知之知，豈離知也？無相之相，豈離相也？人法皆如，說亦如也。如自無說，說則非如，如本無知，知非如矣。
起信論云：心真如是念而有差別，若離心念，別無境界之相。是故一切法，從本已來，離言說相，離名字相，離心緣相，畢竟平等，無有變異，不可破壞，唯是一心，故名真如。有真際生，非後際滅，畢竟常恒，從本性自滿足一切功德，自體有大智惠光明義，故自性清凈心。
楞伽經云：自心現境界，隨類普現於五法。云何是五法？名、相、*忘想、正智、如如。是故眾物無名，心
通，等佛性之圓凈。無法可得，無相可求，善法尚遣舍之，生死故應遠離。
維摩經云：欲得凈度，當凈其心，隨其心凈，則佛土凈也。身雖為之本，識見還有淺深。深見者，是歷劫清凈薰修之因，一發道心，乃至成佛亦不退也；淺識者，是現今新學初離歡喜，為積生已來有誹謗邪見之因，無正信習道之力，根則不定，後還退敗也。覆尋生死，只為攀緣，返照攀緣之心，心性本來清凈之染著。無染是凈，無系是脫，染即生死之因，凈即菩提之果。大分深義，究竟是空，至道無言，言則乖至。雖以性，無言無說。
法華經云：諸法寂滅相，不可以言宣也。無法可說，無心可言，自性空閑，返歸於本。本者，道也，道性悾恫而無際，放曠清微，壞大千以寂寥，通古今而性凈。即上下周圓而常空，空用雖殊，而無心可異，即真如性凈，常住不滅也。
余嘆曰：天下有不解修道者，被有、無系然也。有不自有，緣未生時無有；無不自無，緣散之後故無。有若本有，有自常有，不待緣而後有；無若本無，無自常無，豈待緣盡後始無也？緣有非是有，真如之中法，妄想之域，豈足以標圣道？放光經云：菩提從有得耶？答曰：不也。從無得耶？答曰：不也。從有無得耶？答曰：不也。離有無得耶？答曰：不也。是義云何得？答曰：無所得。得無所得者，謂之得菩提也。