我聞如是：
國，在勝林給孤獨園。
爾時，尊者舍梨子告諸比丘：諸賢！若比丘犯戒，便害不悔、歡悅、喜、止、樂、定、見如實、知如真、厭、無欲、解脫；若無解脫，便害涅盤。諸賢！猶如有樹，若害根者，則莖、干、心、節、枝、葉、華、實皆不得成。諸賢！當知比丘亦復如是，若有犯戒，便害不悔、歡悅、喜、止、樂、定、見如實、知如真、厭、無欲、解脫；若無解脫，便害涅盤。
諸賢！若比丘持戒，便習不悔、歡悅、喜、止、樂、定、見如實、知如真、厭、無欲、解脫；若有解脫，便習涅盤。諸賢！猶如有樹，若不害根者，則莖、干、心、節、枝、葉、華、實皆得成就。諸賢！當知比丘亦復如是，若有持戒，便習不悔、歡悅、喜、止、樂、定、見如實、知如真、厭、無欲、解脫；若有解脫，便習涅盤。
尊者舍梨子所說如是，彼諸比丘聞尊者舍梨子所說，歡喜奉行！
