師子吼言：世尊！十六大國至拘尸那城入般涅盤。
僧亮曰：眾生有待處漏盡，此下將辨處為道，故發問也。
寶亮曰：修道之第四，文人寄處，所以明道也。大意有五因緣：第一、為益人曠遠；第二、欲報地往恩；第三、為欲還此中正受；第四、為果彼本愿；第五、為逐外道也。
善男子！汝不應言拘尸那城至邊地弊惡，隘陋小城。
僧亮曰：先答不應謂此為隘陋也。
善男子！我念往昔過沙劫至我眷屬者，受恩能報。
僧亮曰：明此是初發心處，故在此也。
寶亮曰：第二、報地恩也。
復次，善男子！往昔眾生至娑羅樹間三昧正受。
僧亮曰：明此是往昔出家修道之處也。
寶亮曰：第三、欲還此中三昧正受故也。
善男子！我念往昔過無量劫至敷揚演說大涅盤經。
僧亮曰：明此是發愿之處也。
寶亮曰：四果本愿也。
善男子！我初出家，未得阿耨至我時默然已，受彼請。
僧亮曰：為洴沙王有請故，所以來此也。
善男子！我初得阿耨多羅至我即往彼，受王供養。
僧亮曰：此下皆為逐外道故，次第至此。外道於此必受化故，故來此也。
寶亮曰：第五、為逐外道，兼先受此受故也。
外道六師相與集聚至我時受已，即住其中。
僧亮曰：因出須達所起只洹精舍事也。
是時，六師心生嫉妒，悉共集詣波斯匿王。
僧亮曰：此下廣說外道之辭也。
作如是言：大王當知至六師之徒歡喜而出。
僧亮曰：王知有益，是故許之。
時波斯匿王即勑嚴駕至阿耨多羅三藐三菩提心。
僧亮曰：外道雖復未降，而所益已多也。
是時，六師各相謂言至阿耨多羅三藐三菩提心。
僧亮曰：隨其所至，略已遍也。