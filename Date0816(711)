湖南長沙景岑，號招賢大師。初住鹿苑，為第一世。其後居無定所，但徇緣接物，隨請說法，故時眾謂之長沙和尚。
上堂曰：我若一向舉揚宗教，法堂須草深一丈。我事不獲已，所以向汝諸人道：盡十方世界是沙門眼，盡十方世界是沙門全身，盡十方世界是自己光明，盡十方世界在自己光明，盡十方世界無一人不是自己。我常向汝諸人道：三世諸佛共盡法界眾生是摩訶般若光。光未發時，汝等諸人向什麼處委？光未發時，尚無佛無眾生消息，何處得山河國土來？
時有僧問：如何是沙門眼？
師云：長長出不得。又云：成佛成祖出不得，六道輪回出不得。
僧云：未審出個什麼不得？
師云：晝見日，夜見星。
僧云：學人不會。
師云：妙高山色青又青。
僧問：教中云：而常處此菩提座。如何是座？
師云：老僧正坐，大德正立。
僧問：如何是大道？
師云：沒卻汝。
僧問：諸佛師是誰？
師云：從無始劫來，承誰覆蔭？
僧師。
僧云：請和尚向上說。
師云：闍梨眼瞎耳聾作麼？
師遣一僧去問同參會和尚云：和尚見南泉後如何？會默然。
僧云：和尚未見南泉已前作麼生？
會云：不可更別有也。
僧回，舉似師，師示一偈曰：
百丈竿頭不動人，雖然得入未為真。
百丈竿頭須進步，十方世界是全身。
僧問：只如百丈竿頭如何進步？
師云：朗州山，澧州水。
僧云：請師道。
師云：四海五湖皇化。
有客來謁，師召曰：尚書！其人應諾。
師曰：不是尚書本命。
對曰：不可離卻即今秖對，別有第二主人。
師曰：喚尚書作至尊，得麼？
彼云：恁麼總不秖對時，莫是弟子主人否？
師曰：非但秖對與不秖對時，無始劫來是個生死根本。有偈曰：
學道之人不識真，只為從來認識神。
無始劫來生死本，癡人喚作本來身。
有秀才看佛名經，問曰：百千諸佛但見其名，未審居何國土？還化物也無？
師曰：黃鶴樓崔顥題後，秀才還曾題未？
曰：未曾。
師曰：得閑，題一篇何妨。
僧問：南泉遷化向什麼處去？
師云：東家作驢，西家作馬。
僧云：此意如何？
師云：要騎即騎，要下即下。
僧皓月問：天下善知識證三德涅盤未？
師曰：大德問果上涅盤？因中涅盤？
曰：問果上涅盤。
師曰：天下善知識未證。
曰：為什麼未證？
師曰：功未齊於諸圣。
曰：功未齊圣，何為善知識？
師曰：明見佛性，亦得名為善知識。
曰：未審功齊何道，名證大涅盤？
師有偈曰：
摩訶般若照，解脫甚深法。
法身寂滅體，三一理圓常。
欲識功齊處，此名常寂光。
又曰：果上三德涅盤已蒙開示，如何是因中涅盤？
師曰：大德是。
又問：教中說幻意是有邪？
師曰：大德是何言歟？
云：恁麼幻意是無邪？
師曰：大德是何言歟？
云：恁麼即幻意是不有不無邪？
師又曰：大德是何言歟？
云：如某三明盡不契於幻意，未審和尚如何明教中幻意？
師曰：大德信一切法不思議否？
云：佛之誠言，那敢不信？
師曰：大德言信，二信之中是何信？
云：如某所明，二信之中是名緣信。
師曰：依何教門得生緣信？
大德云：據華嚴云：菩薩摩訶薩以無障無礙智慧，信一切世間境界是如來境界。又華嚴云：諸佛世尊悉知世法及諸佛法性無差別，決定無二。又華嚴云：佛法世間法，若見其真實，一切無差別。
師曰：大德所舉緣信教門，甚有來處，聽老僧與大德明教中幻意。若人見幻本來真，是則名為見佛人。圓通法法無生滅，無滅無生是佛身。
又問：蚯蚓斷普賢？
師云：眾生心是。
又問：如何是佛？
師云：眾生色身是。
僧曰：河沙諸佛體皆同，何故有種種名字？
師云：從眼根返源，名為文殊；耳根返源，名為觀音；從心返源，名為普賢。文殊是佛妙觀察智，觀音是佛無緣大慈，普賢是佛無為妙行，三圣是佛之妙用，佛是三圣之真體。用則有河沙假名，體則總名一薄伽梵。
僧問：色即是空，空即是色，此理如何？
師偈曰：
礙處非墻壁，通處勿虛空。
若人如是解，心色本來同。
又偈曰：
佛性堂堂顯現，住性有情難見。
若悟眾生無我，我面何殊佛面？
僧問：第六、第七識及第八識畢竟無體，云何得名轉第八為大圓鏡智？師有偈曰：
七生依一滅，一滅持七生。
一滅滅亦滅，六七永無遷。
又有僧問：蚯蚓*斷為兩段，兩頭俱動，未審佛性在阿那頭？
師云：妄想作麼？
僧云：其如，冬寒須得被。
問：亡僧什麼處去也？
師有偈云：
不識金剛體，卻喚作緣生。
十方真寂滅，誰在復誰行？
南泉有真贊云：
堂堂南泉，三世之源。
金剛常住，十方無邊。
生佛無盡，現已卻還。
南泉久住投機偈：
今日還鄉入大門，南泉親道遍乾坤。
法法分明皆祖父，回頭慚愧好兒孫。
師答曰：
今日投機事莫論，南泉不道遍乾坤。
還鄉盡是兒孫事，祖父從來不入門。
師又有勸學偈云：
萬丈竿頭未得休，堂堂有路少人游。
禪師愿達南泉去，滿目青山萬萬秋。
因臨濟和尚云：赤肉團上，有無位真人從諗禪師，曹州郝鄉人也，姓郝氏。童稚於本州扈通院從師披剃。未納戒，便抵池陽參南泉。值南泉偃息，而問曰：近離什麼處？
師曰：近離瑞像院。
曰：還見點也。
又有人與師游園，見兔子驚走，問云：和尚是大善知識，為什麼兔子見驚？
師云：為老僧好殺。
僧問：覺華未發時，如何辨貞如何？師佯不聞，僧無語。
師云：去。
師院有石幢子被風吹折，僧問：陀羅尼幢子作凡去？作圣去？
師云：也不作凡，亦不作圣。
僧云：畢竟作什麼？
師云：落地去也。
師問一坐主：講什麼經？
對云：講涅盤經。
師云：問一段義，得否？
云：得。
師以腳踢空，吹一吹，云：是什麼義？
坐主云：經中無此義。
師云：五百力士揭石義，便道無。
大眾晚參，師云：今夜答話去也，有解問者出來。時有一僧便出禮拜。
師云：比來拋塼引玉，卻引得個墼子。
保壽云：射虎不真，徒勞沒羽。
長慶問覺上坐云：那僧才出禮拜，為什麼便收伊為墼子？
覺云：適來那邊亦有人恁麼問。
慶云：向伊道什麼？
云：也向伊恁麼道。
玄覺云：什麼處卻成墼子去？叢林中道：才出來便成墼子。只如每日出入，行住坐臥，不可總成墼子也。且道遮僧出來具眼不具眼？
有僧游五臺，問一婆子云：臺山路向什麼處去？
婆子云：驀直恁麼去。僧便去。
婆子云：又恁麼去也。
其僧舉似師，師云：待我去勘破遮婆子。
師至明日便去，問：臺山路向什麼處去？
婆子云：驀直恁麼去。師便去。
婆子云：又恁麼去也。
師歸院，謂僧云：我為汝勘破遮婆子了也。
玄覺云：前來僧也恁麼道，趙州去也恁麼道，什麼處是勘破婆子？又云：非唯被趙州勘破，亦被遮僧勘破。
僧問：恁麼來底人，師還接否？
師云：接。
僧云：不恁麼來底，師還接否？
師云：接。
僧云：恁麼來者從師接，不恁麼來者如何接？
師云：止止不須說，我法妙難思。
師出院，路逢一婆子問：和尚住什麼處？
師云：趙州東院西。婆子無語。
師歸院，問眾僧：合使那個西字？或言東西字，或言棲泊字。
師曰：汝等總作得鹽鐵判官。
僧曰：和尚為什麼恁麼道？
師曰：為汝總識字。
法燈別眾僧云：已知去處。
僧問：如何是囊中寶？
師云：合取口。
法燈別云：莫說似人。
有新到僧謂師曰：某甲從長安來，橫擔一條拄杖，不曾撥著一人。
師曰：自是大德拄杖短。
同安顯別云：老僧遮不曾見恁麼人。
僧無對。
法眼代云：呵呵！
同安顯代云：也不短。
有僧寫得師真呈師，師曰：且道似我不似我？若似我，即打殺老僧；不似我，即燒卻真。僧無對。
玄覺代云：留取供養。
師敲火問僧云：老僧喚作火，汝喚作什麼？僧無語。
師云：不識玄旨，徒勞念靜。
法燈別云：我不如汝。
新到僧參，師問：什麼處來？
僧云：南方來。
師云：佛法盡在南方，汝來遮作什麼？
僧云：佛法豈有南北邪？
師云：饒汝從雪峰、云居來，只是個擔板漢。
師云：吃粥也未？
僧云：吃粥也。
師云：洗鉢去。其僧忽然省悟。
師上堂云：才有是非，紛然失心，還有答話分也無？
後有僧舉示洛浦，洛浦扣齒。又舉示云居，云居云：何必。
僧回，舉示師，師云：南方大有人喪身失命。
僧云：請和尚舉。
師才舉前語，僧指傍僧云：者個師僧吃卻飯了，作恁麼語話。師乃休。又有僧同前問，師亦如前答。
僧云：如何是趙州橋？
師云：度驢度馬。
僧云：如何是掠彴？
師云：個個度人。
云居錫云：趙州為當扶石橋？扶掠彴？
師聞沙彌喝參，向侍者云：教伊去。侍者乃教去，沙彌便珍重去。
師云：沙彌得入門，侍者在門外。
云居錫云：什麼處是沙彌入門，侍者在門外？遮若會得，便見趙州。
師問新到僧：什麼處來？
僧云：從南來。
師云：還知有趙州關否？
僧云：須知有不涉關者。
師云：遮販私鹽漢。
僧問：如何是西來意？師下禪床立。
僧云：莫即遮個便是否？
師云：老僧未有語在。
師問菜頭：今日吃生菜？熟菜？菜頭拈起菜呈之。
師云：知恩者少，負恩者多。
僧問：空劫中還有人修行也無？
師云：汝喚什麼作空劫？
僧云：無一物是。
師云：遮個始稱得修行，喚什麼作空劫？僧無語。
僧問：如何是玄中玄？
師云：汝玄來多少時邪？
僧云：玄之久矣。
師云：闍梨若不遇老僧，幾被玄殺。
僧問：萬法歸一，一歸何所？
師云：老僧在青州作得一領布衫重七斤。
僧問：夜離兜率，晝降閻浮，於其中間，摩尼為什麼不現？
師云：道什麼？
其僧再問，師云：毘婆尸佛早留心，直至如今不得妙。
師問院主：什麼處來？
對云：送生來。
師云：鵶為什麼飛去？
院主云：怕某甲。
師云：汝十年知事，作恁麼語話！
院主卻問：鵶為什麼飛去？
師云：院主無，後諡真際大師。
池州靈鷲閑禪師，謂眾曰：是汝諸人本分事，若教老僧道，即與蛇畫足，此是頓教，諸上坐！
有僧便問：與蛇畫足即不問，如何是本分事？
師云：闍梨試道看。
其僧擬再問，師曰：畫足作麼？
明水和尚問：如何是頓獲法身？
師云：一透龍門云外望，莫作黃河點額魚不換義相涉。
鄂州茱萸山和尚，初住隋，回視勝光云：事即不無，擬心即差。光乃禮拜，擬問，師與一蹋便歸院。
有一尼到參，師曰：汝莫是劉鐵磨否？
尼曰：不敢。
師曰：左轉？右轉？
尼云：和尚莫顛倒。師便打。
師中夜於僧堂前叫：有賊！眾皆驚走。
師到僧堂後架把住一僧，叫云：維那！捉得也！捉得也！
僧曰：不是某甲。
師曰：是即是，只是汝不肯承當。師有偈示眾曰：
三十年來住子湖，二時齋粥氣力麤。
和尚。僧問：三乘十二分教則不問，如何是祖師西來的的意？師舉拂子示之，其僧不禮拜。
去參雪峰，雪峰問：什麼處來？
僧云：浙中來。
雪峰曰：今夏在什麼處？
曰：蘇州西禪。
雪峰曰：和尚安否？
曰：來時萬福。
雪峰曰：何不且從容？
曰：佛法不明。
雪峰曰：有什麼事？僧舉前話。
雪峰曰：汝作麼不肯？
僧曰：是境。
雪峰曰：汝見蘇州城人家男女否？
曰：見。
雪峰曰：汝見路上林木否？
曰：見。
雪峰曰：凡睹人家男女、大地林沼總是境，汝還肯否？
曰：肯。
雪峰曰：只如拈起拂子，汝作麼生不肯？
僧乃禮拜，曰：學人取次發言，乞師慈悲。
雪峰曰：盡乾坤是個眼，汝向什麼處蹲坐？僧無語。
宣州刺史陸亘大夫，初問南泉曰：古人瓶中養一鵝，鵝漸長大，出瓶不得，如今不得毀瓶，不得損鵝，和尚作麼生出得？
南泉召曰：大夫！陸應諾。
南泉曰：出也。陸從此開解。
暨南泉圓寂，院主問曰：大夫何不哭先師？
陸曰：院主道得即哭。院主無對。
長慶代云：合哭不合哭？
池州甘贄行者，將錢參貫文入僧堂，於第一坐面前云：請上座施財。
上坐云：財施無盡，法施無窮。
甘云：恁麼道，爭得某甲錢？卻將出去，上坐無語。
又於南泉設粥，云：請和尚念誦。
南泉云：甘贄行者設粥，請大眾為貍奴白牯念摩訶般若波羅蜜。甘乃禮拜，便出去，南泉卻到廚內打破鍋子。
雪峰和尚來，甘閉門召云：請和尚入。雪峰隔籬掉過納衣，甘便開門禮拜。
有住庵僧緣化什物，甘曰：若道得即施。乃書心字，問：是什麼字？
僧云：心字。
又自問其妻：什麼字？
妻云：心字。
甘云：某甲山妻亦合住庵。其僧無語，甘亦無施。
又問一僧：什麼處來？
僧云：溈山來。
甘云：曾有僧問溈山：如何是西來意？溈山舉起拂子。上坐作麼生會溈山意？
僧云：借事明心，附物顯理。
甘云：且歸溈山去好。
保福聞之，乃仰手覆手。
襄州關南道常禪師。僧問：如何是西來意？
師舉柱杖云：會麼？
僧云：不會。師乃喝出。
僧問：如何是大道之源？師與一拳。
師每見僧來參禮，多以拄杖打趁，或云遲一刻，或云打動關南鼓，而時輩鮮有唱和者。
洪州雙嶺玄真禪師，初問道吾：無神通菩薩為什麼足迹難尋？
道吾曰：同道者方知。
師曰：和尚還知否？
曰：不知。
師曰：何故不知？
曰：去！不識我語。
師後於鹽官契會。
杭州徑山鑒宗禪師，湖州長城人也，姓錢氏。依本州開元寺大德高閑出家，學通凈名、思益經。後往鹽官謁悟空大師，決擇疑滯。唐咸通三年，止徑山，宣揚禪教。
師。咸通七年丙戌閏三月五日示滅，復
忘緣。
師咸通十年終于本山，壽七十八，臘五十四，勅諡性空大師慧觀之塔也。
前落。十五年，牧杭州，訪鳥窠和尚，有問答偈頌之目，各廣一言而為一偈，釋其旨趣，自淺之深，猶貫珠焉。凡守任處，多訪祖道，學無常師。後為賓客，分司東都，罄己俸修龍門香山寺，寺成自撰記。凡為文，動關教化，無不贊美佛乘，見于本集。其歷官次第，歸全代祀，即史傳存焉耳。
新羅國迦智禪師。僧問：如何是西來意？
師云：待汝頭來，即與汝道。
僧問：如何是大梅的旨？
師云：酪本一時拋。
杭州天龍和尚，上堂云：大眾！莫待老僧上來便上來，下去便下去，各有華藏性海，具足功德，無礙光明，各各參取。珍重！
僧問：如何是祖師意？師豎起拂子。
僧問：如何得出三界去？
師云：汝即今在什麼處？
：河陽新婦子，木塔老婆禪，臨濟小廝兒，只具一只眼。
師唐咸通初將示滅，乃入市謂人曰：乞一個直裰。人或與披襖，或與布裘，皆不受，振鐸而去。
時臨濟令人送與一棺，師笑曰：臨濟廝兒饒舌。便受之，乃告辭曰：普化明日去東門死也。
郡人相率送出城，師厲聲曰：今日葬不合青烏，初在歸宗會下時，忽一夜巡堂，叫云：我已大悟也！眾駭之。
明日，歸宗上堂，集眾，問：昨夜大悟底僧出來。
師出云：智通。
歸宗云：汝見什麼道理言大悟？試說似吾看。
師對云：師姑問：大師年多少？
師曰：五六四三不得類，豈同一二實難窮。師有頌曰：
猛熾焰中人有路，旋風頂上屹然棲。
鎮常歷劫誰差互？杲日無言運照齊。
師後居鳳翔。