略開三門：一、來意；二、釋名；三、出體。來意有三：一者、依八品為正宗中，蓮華有出水、開敷之二德，妙法具果秀、行竦之兩能。又經下言：今此經中唯說一乘。故以破二會二歸於一乘，為法華之正主。故三周說，逗彼三根。此品初說一乘，為利鶖子。鶖子上根，最初於中領解，佛為述成授記。乃至天子說偈竟，是第一周。
中，舍利弗請，我今無復疑悔下，佛說譬喻，利彼中根。中根四人信解，佛說為重述成，便為授記，是第二周。
說往結緣，化城不實，利彼下根。滿慈子領，佛印述訖，便授五百及學、無學記，是第三周。自下更無說一乘處故，但一乘是法華體，今既眾集緣和，警之已畢，機器符會，正可陳宗。且法說一乘，利上根性，故後，來。
二者、依十九品為正宗中，下，初十二品明一乘境，、明一乘行，至，合此五品明一乘果。說境令知乘之權實，勸應舍權而取於實，聲聞悟此，遂便得記。於中分三：初之八品正明權實，三根得記；次之三品嘆人美法，勸募持行；後持一品稟命舍權，持行實法。科初八品與前無別，故後，來。
三者、論云：自此已下，示現所說因果相。此意從前之後，明經宗旨，所說因果體相相狀。此有三釋：
一云、所說諸佛智慧為果，能詮智慧教門名因。如門為入室之所由，故教為顯理之處。蓮華但說二義因果，故即智詮。
二云、三請已後，明一大事：開、示、悟、入。前三為果，後一為因，正是一乘之宗旨。初揚智門之意，欲發鶖子等疑，令其固請，說一乘故。蓮華二義雖解無量義經，果秀因開，此亦未爽通理，由此即以開、示、悟、入為果及因。
三云、初智及門。門因智果，開、示、悟、入，三果入因，教、理、行、果俱法華故，令識昔者教行，方便說三，今談乘體理果唯一。聽三乘之教，解一乘之理，行三乘之因，證一乘之果，法華意也。如前已釋。此品具明經所說宗，因之與果，故後，來。
釋名者，便：方連反，今為去音。佛智有二：一、真實智；二、方便智。真實智有二：一者、實法；二者、實智。實法亦二：一、體實，謂有為、無為；二、真實，謂真如妙理。
實智亦爾：一、如體實智，即觀體實無漏真智，對凡妄智不知，名實智，根本、後得二智俱是。二、證真實智，唯正體智，此有五對：一、對知妄名實智；二、對知事名實智；三、對知相名實智；四、對知詮名實智。此之四種實智，皆是唯觀第四真智，余四所對如次，皆是四世俗智。五、對知權智名實智，謂一乘理智對知二權智。此依證智，以第四真智對後三俗智。若依趣入智，以第三真智對第三俗智。
方便智有三或四：一、進趣方便，謂見道前七方便智。進趣向果，名為方便。所學有則曰方，隨位修順宜曰便。
二、施為方便，謂方便善巧波羅蜜多。後智妙用能行二利，故名方便。此曲有三：一、教行方便，言音可則曰方，稟教獲安名便；二、證行方便，空理正直曰方，智順正理名便；三、不住方便，蒞真入俗曰方，自他俱利名便。上三皆是第二施為。
三、集成方便。諸法同體，巧相集成，故名方便。且真如中具沙佛法，以智為門，以識為門，皆攝一切故。菩薩地云：此法善巧成，是故名方便。十地云：總、同、成、別、異、壞。以總對別之方便也。苞總有則曰方，以少含多名便。
四、權巧方便。實無此事，應物權現，故言方便，謂以三業方便化也。此對實智，名為方便。利物有則曰方，隨時而濟名便。
此體即於施為中出，更無別義，故體唯三，今此有三：一、接下方便，唯引於下；二、顯上方便，唯顯深妙；三、通彰方便，遍於上下。
一、接下方便者，此經下云：十方佛土中，唯有一乘法，無二亦無三，除佛方便說。又云：正直舍方便，但說無上道。於前四中，權巧方便也。此乃有三：一、身方便，執持糞器，而著垢衣，伽耶成道等是。二、語方便，下云我此九部法，入大乘為本。又趣波羅奈，轉四諦法輪等是。三、意方便，下云尋念過去佛，所行方便力，我今所得道，亦應說三乘等是。上同古佛，下順有情，佛地經云：成所作智，起三業化。正與此同。依此解云：施為可則曰方，善逗機宜曰便。往生論云：正直曰方，外己為便。方是方術，便謂穩便，便之方名方便。
二、顯上名方便者，無垢稱云：有方便故解，無方便故縛。此經下云：我設是方便，令得入佛慧。一切諸如來，以無量方便，度脫諸眾生，入佛無漏智。初設方便，顯後佛智故，即四方便中施為方便。理妙可則曰方，巧用能顯曰便。其義深遠，其語巧妙，便通教理，方之便名方便。
三、通彰方便，下經：大眾疑云：何故世尊殷懃稱嘆方便，而作是言佛所得法，甚深難解，有所言說，意趣難知？方便是總，下二句別：佛所得法是顯上，明今一實；有所言說是接下，彰昔三權。又云：佛悉知是已，以諸緣譬喻，言辭方便力，令一切歡喜。接下顯上，二皆通故。即十二種方便善巧波羅蜜多，隨應配攝。
方者，統情機之法軌；便者，濟物理之要宜。方謂方軌、方法，便謂要便、宜便。情謂有情，機謂機要。統攝機情、機要之軌法名方，貫人貫法故。物謂人物，理謂道理。濟益人物道理之要宜名便，濟人益法故。此言意顯濟人益法之軌則，故言方便。亦方亦便，故名方便。
由此義推，乃通三釋，三種合是十二種方便善巧波羅蜜多，隨應配攝。瑜伽四十五，說十二種中，初六依內修證，後六依外成熟。內六種者，悲心顧戀，了知諸行，欣佛妙智，不舍生死，輪回不染，熾然精進。外六種者，令以少施等善，感無量果；令以少戒等力，引大善根；憎圣教者，除其恚惱；處中住者，令其趣入；已趣入者，令其成熟；已成熟者，令得解脫。此中接下，即外成熟；此中顯上，即內成熟。此中通彰，合是內外一十二種。十二種中，為成後四，復修六種方便善巧。
一、隨順會通。將為說法，先現軟美可愛身語，令生愛敬，於法起樂，漸次為說，彼不解空，密意言教。一切諸法無性無事、無生無滅、如幻夢等，如理和會。彼經不說一切法體都無所有，但無所執，可說自性。據第一義，非其自性。既彼性事都無所有，有何生滅？又如幻夢，非如顯現，又非彼事都無所有，故說如幻，令彼了知。
二、共立要契。見有來求，先共立契，令知恩德，供養恭敬，持凈戒等，然後與之。
三、異分意樂。共立契已，彼不速行，以利益意，先許不與，先為親友，隨順化導。彼不依學，現憤恚相，所作乖違，詐不隨益。此等權時，外現棄舍，非內意樂，不為救拔。
四、逼迫所作。有自在力，於親屬等，能正教誡。不知恩德，毀戒等者，或斷所求，驅擯訶捶，令正修習。
五、施恩報恩。於曾彼所，有大恩德，彼期酬報，勸令修善，名大報恩。
六、究竟清凈。果道滿已，住知足天，乃至下生，成等正覺，令生欣樂。往生隨下，請轉法輪，廣為饒益，此中方便即是。
六中隨順會通，會昔三權，通今一實。、唯識又說有二種：一、拔濟方便善巧，即外六種；二、回向方便善巧，即內六種。如其所應，皆此所攝。
出體性者，方便乃以智謂如有一已得舍念圓滿清白，以此為依，修習清凈圣行圓滿，於內凈、不凈諸色已得展轉相待想、展轉相入想、展轉一味想，是第三解脫行相。謂待諸凈色於余色中，謂為不凈，非不相待。若唯見一類凈與不凈，二覺無故，是名初想。又於凈中不凈性所隨入，於不凈中凈性所隨入，由於被障薄皮所覆，共謂為凈之中現有三十六種不凈物故，是第二想。如是展轉，總一切色，合為一味清凈想解，是第三想，乃名成就。唯第四靜慮地有舍念凈故，論說：超過諸苦樂故，一切動亂已寂靜故，善磨瑩故。余地不然，故唯第四。此亦內無色想，而觀外色。由前已說，故略不論，而立異稱。
次四無色解脫，俱舍論說：以四無色定善為性，非無記染已解脫故，亦非散善，性微劣故。近分解脫道亦得解脫名，無間不然，所緣下故。彼要背下地，方名解脫故。多說根本者，近分非全故。今者大乘皆已離自地欲，依自根本地重觀自地境，思惟勝解，令障更遠，引生勝德。謂如有一於彼空處已得離欲，即於空處思惟勝解，是名空處解脫行相。於彼識處已得離欲，即於是識思惟勝解，是名識處解脫行相。於無所有處已得離欲，於識無邊處思惟勝解，是名無所有處解脫行相。空、識二名，自地所緣行相為稱，無所有處以識無有為自地名，故於識處思惟勝解，於有頂地已得離染，更不於余而作勝解，乃至遍於想可生處，即於是處而作勝解。無所有處名想可生處，今緣此無所有心、心所，名非想非非想處。故遍於此思惟勝解，至下當知。
上說離染，依無學說，故瑜伽云：前七解脫於已解脫而生勝解。身證者得。若依唯識，有二師說：一云、伏初定已上染，得滅定；二云、伏第四定已上染，得滅定。無所有處已下染，可有伏義，令障轉遠，引生勝德。有頂一地，定未能伏，故瑜伽第十二：空、識二解脫。有說離自地染，言上之二地無說離自地染字，有學、無學影略說故。唯在根本，亦非近分。滅盡解脫大、小俱說，即滅盡定而無行相，棄想、受故。然將入時，有二行相，謂依非想非非想處及無相界想，初修久熟，二入明故。
出體性者，俱舍論說：前三無貪性，眷屬五蘊性，次四無色定善為性，第八滅定性。大乘之中七十三卷，解五法中云，世間、出世間，正智為體。有漏者，以分別中世間正智為體；無漏者，即無分別智及後得智唯慧為性。緣色、非色及真如境，離諸定障，引生勝德，非余能故。若相應體，初七以四蘊為性，眷屬，五蘊性。故對法云：若定若慧，及彼相應諸心、心所。無色界中，計有定道無表色故。第八解脫，以二十二法種子上厭心功能為體，即不相應行蘊所攝。
三昧，梵語，此云等持，即三等持，謂空、無相、無愿。三等持至下當釋。般若五十三：三境俱同，俱緣空故。然依論引經，更有五德，恐繁不述。論重釋上三句中，復第二番釋次上三句云：又第一成就，可化眾生依止善知識故。謂能引導有菩提性可化眾生未發心者，令依善友，離諸著故，名為方便引導眾生。第二成就，根熟眾生，令得解脫故。謂令久修已發心者得解脫故，名方便知見波羅蜜。第三成就，力家自在凈降伏故。謂佛內成種種功德，是故外能屈伏煩惱、蘊、死、天魔，名之為力。其禪定等，皆是世尊所棲止處，名之為家。由力自在故，能降伏；由家自在故，凈諸障。又由棲止禪定等為家故，得自在神通業等。由成無量無礙力等故，能凈諸障，降伏外道等，名如來知見廣大深遠。依論本，重兩番釋經上三句已。次以經下七句釋上第四標句種種言詞，亦兩番解：初配經；後重釋。
經：深入無際至未曾有法。
贊曰：以七句釋第四、言詞。此經唯有初之五句，第六句闕，第七句少，至文當悉。論云：第四、說成就，有七種。此即初句種種成就。理事、空有、世出世間未曾有法皆深入故，洞曉無涯故，能起彼種種言詞。際，涯畔也。
經：舍利弗至悅可眾心。
贊曰：此第二句，論名語言成就。佛得五種美妙音聲說諸法故。大智度論說：五種音聲從佛口出：一、甚深如雷；二、清徹遠聞，聞者悅樂；三、入心敬愛；四、諦了易解；五、聽者無厭。能辨有漏、無漏等義，甚深如雷，名種種分別諸法。諦了易解，名巧說諸法。諸法之言，通上分別，慈悲愍念，聽者無厭，名言詞柔軟。清徹遠聞，聞者悅樂，入心敬愛，名悅可眾心。初三各一，後一攝二。
經：舍利弗至不須復說。
贊曰：此第三句，論名相成就。然論牒經，無取要言之以下佛悉成就以上文，唯有止以下文。論云：有法器眾生，心已滿足故，名相成就。法器有二：一、真；二、假。真即舍利弗等，假謂增上慢者。為真法器眾生，圣心已滿者，心樂妙法，唱止現相，令其邀請。佛今所唱止不須說何等法耶？為假法器眾生，自謂圣心已滿足者，心不樂法，在座未去，唱止現相，令其起去。諸法解脫，我已得訖，更有何法止不說耶？故名為相。如世間人共會一處，亦有樂聞、不樂聞語時，能語言止不須說，說之何益？令樂者請話，不樂者起去。今為前真者令問取一乘故，名為相。
經：所以者何至難解之法。
贊曰：此第四句，論名堪成就。本無徵詞，一切可化眾生知如來成就希有功德，堪能說法故。謂舍利弗等善根熟者，名可化眾生，知佛成就第一希有難解功德，堪說法故。
經：唯佛與佛至諸法實相。
贊曰：此第五句，論名無量種成就，說不可盡。實相者，謂如來藏法身之體，性不變故。佛智具知此實相體，窮源底故，名為究盡。不但成就有為萬德，無為萬德，佛亦究盡，故言無量種成就，說不可盡。此經脫第六、覺體成就。如來能知一切法，佛自證得故。亦少第七、隨順眾生意，為說修行法成就。如來能說一切法故。此經所言所謂諸法如是相等是。此第七、所說諸法，佛所現見，無所不見。
上來初番論解經中言詞七句已，論第二番復以七句解種種言詞，配此七句云：第一、種種法門攝取眾生入於佛法故，深入無際；第二、令不散亂住故，以教貫眾生，令不散亂，專心住境，希欲聞故，遂能種種分別諸法；第三、令取故，令根熟者問取一乘故，唱止不須說；第四、令得解脫故，令根熟者皆得解脫故，佛成就難解之法；第五、令彼修行成就，得對治法故，令修行者得於真際性對治法故，能究盡諸法實相；第六、能令修行進趣成就故，令修行者進趣成就，得凈妙智，由此如來能知諸法；第七、令得修行不退失故，令彼修行得滿足者，復為他說，不失利益故。
佛能說一切法要，由佛自成此七種故，能令眾生漸隨所作，以論配上經文七句，鉤瑣相起，如理應知。初四住權，次二住實，後一外化，何故配經方便、知見、念觀三句作第三番釋也？
論云：又與教化成就者，依證法故。如是次第，謂方便者，令根未熟可化眾生，令依善友。其知見者，根熟眾生令得解脫；其念觀者，解脫眾生令成力、家諸功德故。此依次第證法而說教化眾生，何故配經言詞七句作第三番說也？
論云：依說法說故。如是次第，如次前說。次第可知，恐繁不述，是故論云：又與教化成就者，依證法故；又說成就者，依說法故。此二種法如向前說。論云：依此二種法，有何次第？依之而得修行者，問證及說，次第而依修行。即彼前文句再說應知者，前論再說方便、知見、念觀三種，依證次第，再解言詞七句次第，依說次第故，如是次第。說既如是，依之修學，即證次第，結前義也。勸學者知，或此料簡初番別解四句中，第二教化成就、第四說成就二種差別。
經：所謂諸法至究竟等。
贊曰：此顯第七句，佛所說法，依證而說。故論引經有五句，謂何等法、云何法、何似法、何相法、何體法。論有四釋：
第一番依舍權，就實乘解。初說三乘名何等法；次於一一乘起種種事說，名云何法；次依三乘門修行清凈，名何似法；次明三乘唯一相故，名何相法；後究竟唯一佛乘，無二乘體故，名何體法。
第二番依展轉訓釋法：何等法，謂有為、無為法；云何法，謂因緣、非因緣等，以因緣生釋有為，非因緣生釋無為；何似法，謂常、無常法等，以常釋非因緣生，無常釋因緣生；何相法，謂生等三相法、不生等三相法，以有生等法釋前無常，以不生等釋常；何體法，謂五蘊體、非五蘊體法，五陰即生等、非陰非生等。
第三番但解後三句，唯依有為解，其初二句不異於前，所以不解。論云：何似法者，謂無常、有為、因緣法。何相法者，謂可見相等法。何體法者，謂五陰能取、所取，五陰是苦集體故，亦是道諦故。如論可解。
第四番依說法法用說。何等法者，謂以名句字身說故。云何法者，依如來所說之法而說之故。何似法者，能教化可教化眾生故。何相法者，依音聲取故，謂令聽者依於音聲取所詮法故。何體法者，假名體法相故，雖令依聲取所詮法，法性離言故。所詮者，假名體法，非稱法實，不令依文便生執著。然今經文恐人不解，翻譯之家遂依第二展轉訓釋法而釋。然少不次，以義正之，不違圣教。若別義釋，便是人情，非為圣教。
如是相、如是性，合是第一何等法，相是有為，性是無為故。如是體者，是第五何體法，謂五蘊體、非五蘊體故，合而為文。如是力、如是作者，合是第三何似法。力謂常法，常法有力能故。作謂無常法，有造作故。如是因、如是緣、如是果、如是報，合是第二云何法。因、緣、果、報之中，有為是因緣所生法，無為非因緣所生法。建立果義名因，成辦報義名緣；親得果名因，疏得果名緣。四果名果，異熟名報。如是本末，是第四何相法。生等三相法是末，體是事故。不生等三相是本，體是理故。究竟等者，重解理本，法性究竟也。本論牒經，更有何等、云何、何似、何相、何體，佛重以此顯前五義，更無別理。