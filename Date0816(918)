金僊以大法眼藏，謂之教外別行。故有授記然燈，付囑迦葉。而賢劫次第，前有六佛，景德傳燈錄中，先已具載。今之編次，從因地以至傳法來歷，繼自釋迦佛以降。
佛在舍衛城竹林精舍，阿難白言：如來往昔供養幾佛求於菩提？復於何佛最初種諸善根？
佛告阿難：我念過去無量劫中，閻浮提有一剎利王，名降魔冤，住蓮華大城，十善化世。時有佛出世，號然燈。其王聞佛功德，躬迎供養。
時雪山南有一大姓婆羅門之子云童，為五百婆羅門子上首。年十六，諸。