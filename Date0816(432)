舉：梁武帝問達磨大師：如何是圣諦第一義？達磨云：廓然無圣。帝曰：對朕者誰？達磨云：不識。帝不契，遂渡江至魏。武帝舉問志公，志公云：陛下還識此人否？帝曰：不識。志公云：此是觀音大士傳佛心印。帝悔，遂遣使取，志公云：莫道陛下發使去取，闔國人去，他亦不回。
圣諦廓然，何當辨的？對朕者誰？還云不識。因茲暗渡江，豈免生深棘？
闔國人追不再來，千古萬古空相憶。休相憶，清風帀地有何極？
師顧視左右云：遮還有祖師麼？自云：有，喚來與老僧洗腳。
舉：趙州示眾云：至道無難，唯嫌揀擇。才有語言，是揀擇？是明白？老僧不在明白，是汝諸人還護惜也無？時有僧問云：既不在明白，護惜個什麼？州云：我亦不知。僧云：和尚既不知，為什麼道不在明白？州云：問事即得，禮拜了退。
至道無難，言端語端，一有多種，二無兩般。
天際日上月下，檻前山深水寒。
髑髏識盡喜何立？枯木龍吟消未乾。
難！難！揀擇明白君自看。
舉：云門大師垂語云：十五日已前不問汝，十五日已後道將一句來。自代云：日日是好日。
去卻一，拈得七，上下四維無等匹。
徐行踏斷流水聲，縱觀寫出飛禽跡。
草茸茸，煙冪冪，空生巖畔花狼籍，彈指堪悲舜若多。
莫動著，動著三十棒。
舉：肅宗帝問忠國師：百年後所須何物？國師云：與老僧作個無縫塔。帝曰：請師墖樣。國師良久云：會麼？帝曰：不會。國師云：吾有付法弟子耽源卻諳此事，請詔問之。國師遷化後，肅宗帝詔耽源問此意如何，源云：湘之南，潭之北，
師云：獨掌不浪鳴。中有黃金充一國。
山形拄杖子。無影樹下合同船，
海晏河清。琉璃殿上無知識。
拈了也。
無縫塔，見還難，澄潭不許蒼龍蟠。
層落落，影團團，千古萬古與人看。
舉：龍牙問翠微：如何是祖師西來意？微云：與我過禪板來。牙取禪板與翠微，微接得便打。牙云：打即任打，要且無祖師意。又問臨濟：如何是祖師西來意？濟云：與我過蒲團來。牙取蒲團與臨濟，濟接得便打。牙云：打即任打，要且無祖師意。
龍牙山龍無眼，死水何曾振古風。
禪板蒲團不能用，只應分付與盧公。
復云：遮老漢亦未剿絕在。
盧公付了亦何憑？坐倚休將繼祖燈。
堪對暮云歸未合，遠山無限碧層層。
舉：雪峰示眾云：南山有一條鼈鼻蛇，汝等諸人切須好看。長慶出云：今日堂中大有人喪身失命。僧舉似玄沙，沙云：須是棱兄始得。然雖如此，我即不與麼。僧曰：和尚作麼生？沙云：用南山作麼？云門以拄杖攛云：何曾飛去？
野鴨子，知何許？馬祖見來相共語。
話盡山云海月情，依前不會還飛去。
欲飛去，卻把住，道！道！
舉：外道問佛：不問有言，不問無言。世尊良久。外道贊嘆云：世尊大慈大悲，開我迷云，令我得入。外道去後，阿難問佛云：外道有何所證而言得入？佛云：如世良馬，見鞭影而行。
機輪曾未轉，轉必兩頭走。
明鏡忽臨臺，當下分妍丑。
妍丑分兮迷云開，慈門何所生塵埃？
因思良馬窺鞭影，千里追風喚得回。喚得回，鳴指三下。
舉：鹽官一日喚侍者：與我將犀牛扇子來。侍者云：扇子破也。官云：扇子既破，還我犀牛兒來。侍者無對。投子云：不辭將出，恐頭角不全。
師拈云：我要不全底頭角。
石霜云：若還和尚即無也。
師拈云：犀牛兒猶在。
資福畫一圓相，於中書一牛字。
師拈云：適來為什麼不將出？
保福云：和尚年尊，別請人好。
師拈云：可惜勞而無功。
犀牛扇子用多時，問著元來總不知。
無限清風與頭角，盡同云雨去難追。
師復云：若要清風再覆，頭角重生，請禪客下一轉語。
問云：扇子既破，我
子兩頭搖。
三更月落兩山明，古道程遙苔蘚生。
金鎖搖時無手把，碧波心月兔常行。
舉：僧問夾山：如何是夾山境？山云：猨抱子歸青嶂後，鳥銜華落碧巖前。
佛向上事？巖云：螺是髻子。如何是佛向下事？巖云：蓮華座。
螺紋頂髻蓮華座，香象嚬呻師子吼。
流落人間三百年，塞斷天下衲僧口。
舉：藥山和尚初參石頭，密領玄旨。一日座次，石頭見：汝在遮作什麼？山云：一切不為。頭云：恁麼則閑座也。山云：閑座即為。頭云：汝道不為，不為個什麼？山云：千圣亦不識。
石頭打草要蛇驚，密護玄機絕匯情。
迅句追風須辨的，報云千圣不知名。
舉：溈山一日坐次，仰山與香嚴侍立，溈山云：如今總恁麼者少，不恁麼者多。香嚴從東過西，仰山從西過東。溈山云：遮個因緣，三十年後如金擲地相似。仰云：也須和尚提唱始得。香嚴云：即今亦不少。溈山云：合取口。
溈山垂語辨龍蛇，一對驪珠絕點瑕。
師子窟中無異獸，嘉聲動地徧天涯。
舉：僧問六祖：黃梅意旨什麼人得？祖云：會佛法人得。僧云：師還得也無？祖云：我不得。僧云：和尚為甚不得？祖云：我不會佛法。
當日黃梅傳意旨，會佛法人如竹葦。
麟龍頭角盡成空，盧老無能較些子。
舉：思禪師問六祖：當何所務得不落階級？祖云：曾作什麼？思云：圣諦亦不為。祖云：落何階級？思云：圣諦尚不為，何處有階級？祖云：如是！如是！汝善護持。
圣諦從來尚不為，更無階級可修持。
至今盧大猶舂米，和谷和穅付與誰？
舉：僧問南泉和尚：百年后遷化向什麼處去？泉云：山前檀越家作一頭水牯牛去。僧曰：學人隨去得也無？泉云：儞若來，銜一枝草來。
行履從來異類中，不知頭角與誰同。
若銜水草來相見，擺尾搖頭四野風。
舉：僧問龍牙和尚：十二時中如何著力？牙云：如無手人行拳始得。
無手人拳力最多，龍牙曾打杜禪和。
直饒用得工夫盡，不似陶家壁上梭。
舉：白馬和尚尋常叫快活，臨終時叫苦苦，院主問：和尚尋常叫快活，如今何得如此？和尚拈起枕頭云：汝道當時是？如今是？院主無語。
甜甜徹帶。岐云：正當恁麼時，揚岐在前？九峰在前？峰擬議，岐拓開云：將謂同參，元來不是。
一拽杷，一牽犁，平田淺地且相隨。
恰到饑時無草料，放開頭角便東西。
老楊岐，老楊岐，盡道從來解弄蹄。
舉：大隨庵前有一龜，僧指問：一切眾生皮裹骨，遮個眾生為什麼骨裹皮？大隨脫一只鞋安龜背上。
骨在外，皮在，靈於人兮不靈己。
直饒背上卦分明，九九翻成八十二。
舉：僧問忠國師：如何是本身盧舍那？國師云：與老僧過凈缾來。僧將缾來。國師云：安舊處著。僧復問：如何是本身盧舍那？國師云：古佛過去久矣。
兩手分明過凈瓶，不知身已在隍城。
直饒便具金剛眼，也較溈山半月程。