常德府文殊心道禪師，眉之丹棱人，族徐氏。年三十，得度具戒。游成都，從師授唯識論，自以為至，有同齊一筆，畫成志公，露出藳草。又卓一下，顧大眾曰：莫懊惱，直下承當休更討。下座，歸方丈，儼然趺坐而逝，壽七十有三，夏五十有四。火後，收靈骨設利藏所建之塔，曰仙人山。
潭州方廣深禪師。僧問：一法若有，毘盧墮在凡夫；萬法若無，普賢失其境界。未審意旨如何？
曰：富嫌千口少，貧恨一身多。
世奇首座者，成都人也。遍依師席，晚造龍門。一日，因請益次，大豁所疑。眼命分座，奇固辭曰：此非細事也。如金針刺眼，毫發若差，睛則破矣！愿生生居學地而自煅煉。眼尤尚之。
暮年，學者力請，不容辭，因說偈曰：
諸法空故我心空，我心空故諸法同，
諸法我心無別體，只在而今一念中。
且道是那一念？
眾罔措，奇喝一喝而終。
溫州凈居尼慧溫，示眾，舉：法眼上堂云：三通鼓罷，蔟蔟上來，佛法人事，一時周畢。
溫曰：山僧道：三通鼓罷，蔟蔟上來，拄杖不在，苕帚柄聊與三十。